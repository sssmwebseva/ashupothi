अध्याय १८ वा
।। श्रीगणेशाय नम । श्रीगुरुभ्यो नम । श्रीगुरुदत्तात्रेयाय नम ।।
श्रीगुरुकमलोभ्दव कारुण्यमूर्ती । शेषयायी हरी कैलासपती । तो स्वयें श्रीकृष्णसरस्वती । प्रगटे धर्मावनति जाणूनि  ।। १ ।।  रक्षावे भाविक रक्षावा धर्म । यास्तव अवश्य अवतारकर्म । जाणूनि अवतरला पुरुषोत्तम । श्रीकृष्णनामधारक  ।। २  ।।   तयाचें चरित स्वयें तो वदवी । कथानकें मिळती नित्य नवी । पेंडसे सत्पुरुष कोडोली गांवी । प्रसिद्धी बरवी तयाची  ।। ३  ।।   शुद्ध सर्वदा भूगत वारि । पतिशुश्रुषापरा नारी । भूप स्वप्रजाक्षेमकारी । संतुष्ट अंतरी द्विज शुद्ध  ।। ४  ।।   सद्वर्तनी ऐसा सर्वदा सदय । क्षमाशील पेंडसे द्विजवर्य । स्पर्शला न मनेंही जें हेय । जीवन तपोमय कंठीतसे  ।। ५  ।।   कोडोलीग्राम बहिस्त्रोत । स्थल एक तेथें तद्वलयित । श्रीदत्तमंदिर सुस्थापित । अविदित वृत्त जुने वा नवे  ।। ६  ।।   पुरुषोत्तम पेंडसे द्विजवर्या । स्वकर्मानुष्ठान तपश्चर्या । स्नानसंध्या देवगुरुसपर्या । पठणादि कार्या रुचे स्थल  ।। ७  ।।   उषकालीं शीतजलस्नान । उपरि संध्यादेवतार्चन । सहस्त्रनाम गीतापारायण । भागवत वाचन अव्याहत  ।। ८  ।।   बहुतेक धरूनी असे मौन । समाधिस्थ जेविं योगीजन । संसारतप्त दर्शनोत्सुक जन । येतां भाषण अल्प करी  ।। ९  ।।   सिद्ध करूनि स्वहस्तपाक । नैवेद्य अर्पी भक्तिपूर्वक । निरलस वैश्वदेवादिक । करितां एक न उणे पडे  ।। १०  ।।   प्रत्यक्ष देव दत्त त्रयमूर्ती । दर्शन द्यावया आले त्याप्रती । कानीं पडे यापरी कीर्ती । बहुजन सांगतीं स्वानुभवें  ।। ११  ।।   सहकुटुंब पुढें करवीर नगरीं । येऊनि राहिले सेवकागारीं । स्वकर्म उणें न पडलें परी । दर्शना नरनारी येती जन  ।। १२  ।।   गोविंदनामें कोणी पाटील । मुळींचा धनवान् कुटुंबवत्सल । ओढवतां असह्य संकटकाल । जाहलें दुर्मीळ अन्न तया  ।। १३  ।।   सावकारें कैशी केली करणी । लुबाडी चातुर्यें गृह धन धरणी । पाटलाची मुलेंबाळें गृहिणी । अन्नावांचूनि तळमळती  ।। १४  ।।   न्याय मागाया जावें तरी । तदर्थ लागे धन तें न करीं । निरुपाय होतां आठवला श्रीहरी । गणकास विचारी दैवगती  ।। १५  ।।   पाटील तुमची साडेसाती । गांजीतसे गणक सांगती । पेंडसे सत्पुरुषाची ख्याती । हरील आर्ती म्हणती जन  ।। १६  ।।   पाटील उपाय दिसतो उत्तम । अल्पही यास न लागती श्रम । विधिलिखित जरी असेल वाम । होय तदुपशम संतकृपें  ।। १७  ।।   पाटलासी मानवले ते बोल । येऊं लागला बुवाजवळ । सेवेंत कांही क्रमी काळ । मनाची तळमळ शमवाया  ।। १८  ।।   पाठीस लागली चिंता विवसी । जावें तिकडे न सोडी अहर्निशीं । येतां पेंडसे सत्पुरुषापासीं । आराम मनासी वाटला  ।। १९  ।।   अल्पशी पडत जाईल विस्मृती । फुकट न होईल संतसंगती । दर्शनमात्रेंही मंगलमूर्ती । दुःखनिवृत्ति हेतु गमे  ।। २०  ।।   करावी सेवा वाटलें मना । हात जोडून करी प्रार्थना । व्हावी न विफलही याचना । लोटावा ना दूर हा जन  ।। २१  ।।   बुवांनीं मान्य करुनी बोल । म्हणती तझे दुःख विसरेल । तरी यथासुख जे कां रुचेल । रहावें निश्चल करूनि तें  ।। २२  ।।   येरा वाटला शकुन तो शुभ । अनुज्ञा मिळणें नव्हतें सुलभ । पदरीं पडला कीं दुर्मिळ लाभ । मनप्रक्षोभ न यापुढें  ।। २३  ।।   ऐसें प्रदीर्घ कालक्रमण । करितां अवचित उदेलें प्राक्तन । करवीरपुरी आहे निधान । पेंडसे वचन बोलिले  ।। २४  ।।   दत्तगुरु अनुसूयात्मज त्रयमूर्ती । नटला नररूप श्रीकृष्णसरस्वती । संकटी पडतां बहुजन धांवती । मनोरथ पुरती तयांचे  ।। २५  ।।   न सोसवे उदरव्यथा दारुण । वैद्यादिकांसी नव्हे निवारण । शूळ तो खावो नेदी अन्न । गणिका मरण मागतसे  ।। २६  ।।   श्रीगुरुस्थान नृसिंहवाडी । औंदुंबरीं श्रीकृष्णाथडीं । नांदतो दीनदुबळ्यांचा गडी । दुःख बांदवडी सरेल  ।। २७  ।।   तेथें जाऊनि करावी सेवा । सरेल भोग उपाय पहावा । बाईस कळतां वाटलें जीवा । घ्यावे अनुभवा सत्वर  ।। २८  ।।   ऐकाहो पाटील योगायोग । बाईनें धरिला वाडीचा मार्ग । तीव्र सेवेनें फिटला पांग । हटला रोग समूळ  ।। २९  ।।   इतुकेंचि नव्हे सुकृतप्रभाव । मागील उभा राहिला अपूर्व । स्वप्नी सांगती श्रीगुरुदेव । आम्हां द्या ठाव तुमचे गृहीं  ।। ३०  ।।   देवी करवीरनिवासिनी । पाचारी आम्हां जगज्जननी । यास्तव येणे तुमच्या भवनीं । कार्यकारणीं नियोजित  ।। ३१  ।।   हरखली बाई पाहतां स्वप्न । पावला मज तो नारायण । तात्काळ गांठी आपुलें सदन । वाडीचें कारण सरलें पुढें  ।। ३२  ।।   पुढें श्रीकृष्णसरस्वती । कुंभारस्वामी नामें ख्याती । तोचि स्वामी दत्तात्रयमूर्ती । अनुभवाअंती बहुजना कळें  ।। ३३  ।।   पाटील तुमची टळली दुर्गती । अविलंबें जा निशंकचित्ती । येरे ऐकूनि जोडिल्या हातीं । विनवी बुवाप्रती आदरें  ।। ३४  ।।   भहुत धरिली मिया तुमची आशा । माझिया कार्यास लागेल दिशा । मोकलितां परी तुम्ही सहसा । केवळ अपयशा पात्र मी  ।। ३५  ।।   भोलिले तेव्हां पेंडसे संत । म्या बोलिले तें जाहलें व्यर्थ । साक्षात् वैकुंठीचा भगवंत । आमुचें दैवत आद्य तें  ।। ३६  ।।   आमुच्या बोला घेतली शंका । पालथे घागरीवरी उदका । सिंचन घडलें उपदेश फुका । हिताची घटिका न समीप  ।। ३७  ।।   ऐकतां पाटील झाला घाबरा । म्हणे मी जातों करवीरपुरा । ज्ञानहीन हा किंकर पुरा । क्षमा मज करा महाराज  ।। ३८  ।।   पुढें तो आला श्रीकृष्णदर्शना । सिंहासनस्थ देखे गुरुराणा । रुचली आम्हां एकविध भावना । बोलिले वचना श्रीकृष्ण  ।। ३९  ।।   सेवा त्याची ाम्हांस पावली । पाटील परत जा तें स्थळीं । यावरी विषमवेळ संपली । कनवाळू माउली लाभे तुम्हां  ।। ४०  ।।   घातला साष्टांग नमस्कार । पाटील म्हणे मी शंकेखोर । परी केला कीं मदंगिकार । उत्तर मधुर बोलिलें  ।। ४१  ।।   स्वामी म्हणती त्वरेनें जा जा । पालखी निघेल चूकेल पूजा । पाचारिलें मनीं समजा । करावें काजा नित्यवत्  ।।४२।।   पटवितां खूण सद्गुरुनाथें । पाटला आश्चर्याचें भरतें । मानव नव्हे आदिदेव येथें । धरी रूपातें स्वयेंचि  ।। ४३  ।।   बघतां भुललों मी वदनकांती । मनास पडलीं मागील विस्मृती । जावें सोडूनि यांची संगती । हें तेव चित्ती न येचि  ।। ४४  ।।   घटिका चार बैसला स्तब्ध । म्हणे मज देवा जाहला लब्ध । फळा आलें कीं पूर्व प्रारब्ध । बुवांचा शब्द अमृत  ।। ४५  ।।   परंतु परत यावया आदेश । दिधला होता तें स्मरण मनास । पुढती नमूनि गुरुपद पद्मास । त्वरेनें ग्रामास निघाला  ।। ४६  ।।   सर्व जाणतां पेंडसे पुरुष । देखतां पाटील वदन सहर्ष । पुसे सांगाहो कांही विशेष । आण्हां संदेश गुरुचा  ।। ४७  ।।   पाटील म्हणे तो कारुण्यसदन । केवळ नररूप नारायण । दर्शना येती असंख्य स्वजन । देखतां मीपण विसरलें  ।।४८।।   घांजिती मजला संकटें द्वाड । विसरलों हेंही जाहलों मूढ । तुमच्या सेवेचें फल हें गोड । पुरविलें कोड बाळाचें  ।। ४९  ।।   पेंडसे गुरुसमीप पूर्ववत । पाटील चालवी सेवाव्रत । मासद्वय पुढें जातां अवचित । कृपा भगवंत करी त्यावरी  ।। ५०  ।।   सावकाराचें पालटलें मन । म्हणे म्यां केला अन्याय पूर्ण । फिटून गेलें पूर्वीचें ऋण । पाटलाचें धन नलगे पुढें  ।। ५१  ।।   तयाच्या मुलाबाळांचा शाप । वाढवी उगाच हृत्ताप । आतां पाठवूनियां निरोप । होऊं निष्पाप स्वयेंचि ।।५२।।   प्राशिली मियां अन्यायसुरा । लाभाची झांपड पडली नेत्रां । पश्चातापें पोळलों पुरा । आतां परमेश्वरा तारी मज  ।। ५३  ।।   यापरी होता विचारपालट । स्वयेंचि घेई पाटलाची भेट । म्हणे सरले हो तुमचे संकट । हिशेब नीट देईम मी  ।। ५४  ।।   मनीं स्वप्नींही नव्हती कल्पना । येईल दया ऐशिया दुर्जना । स्वयें तो येऊनि मधुर वचना । बोलूनि सदना पाचारी  ।। ५५  ।।   आश्चर्यें येर झाला चकित । सावकार सदना अविलंबित । जाऊनि हिशेब करी निश्चित । फाडी कर्जखत तत्काल  ।। ५६  ।।   मुद्दल व्याजाची जाहली फेड । पदरीं पडली शेष धन जोड । एवं शेवट झाला गोड । पुरविलें कोड सत्सेंवें  ।। ५७  ।।   पेडसेबुवांस करी निवेदन । अर्पूनियां अल्पसें धन । म्हणे मी करवीरपुरा जाईन । घेईन दर्शन गुरुचें  ।। ५८  ।।   अनुज्ञा घेऊनि तोचि दिनीं । धांवूनि आला वैराग्य भुवनीं । गुरुवर देखतां दंडवत अवनीं । पडिला तक्षणीं सद्भावे  ।। ५९  ।।   शद्गदीत झाला उमटेना बोल । अश्रुजल नेत्रीं वरणी सखोल । दर्शनमात्रें संकटें अखिल । झाली निर्मूल म्हणतसे  ।। ६०  ।।   न्नाही केली म्यां कांही खटपट । सावकार स्वयेचि झाला निष्कपट । भूमि दिधली मम द्रव्यासकट । होतें उर्वरित न्यायें जें  ।। ६१  ।।   तू तरी सर्वज्ञ जाणसी सारें । दुःख निवारिलें दर्शनमात्रें । यावरी येथेचि राहतां बरें । आज्ञा गुरुवरें द्यावी मज  ।। ६२  ।।   संसारतापें पोळलों पुरा । शेवट परंतु जाहला बरा । टळला साडेसातीचा फेरा । ठेवा गुरुवरा समीप मज  ।। ६३  ।।   स्वामी म्हणती जा तेथेचि रहा । पुरली नाहीं संसृतिस्पृहा । पेंडसे सत्पुरुषा देवासम पहा । आहे त्वद्गृहासमीप कीं  ।। ६४  ।।   तुमची आज्ञा आमुचे शिरीं । पाटील बंदूनि पातला घरीं । पेंडसे गुरुस कथा सारी । घडली करवीरीं वदे ती  ।। ६५  ।।   सावकारा पश्चात्तापोभ्दव । झाला कैसा तें कळलें न तंव । आम्ही म्हणो गुरुरायाची माव । अज्ञानी मानव नेणते  ।। ६६  ।।   निश्चयें घडलें तें अधिक उणें । गुप्तचि राखिलें सर्वही तेणें । सोडूनि निष्ठुर मागील वागणें । ग्रामीं नम्रपणें राहिला  ।। ६७  ।।   शेजारी वर्गात कळली कुणकुण । कलह मातला गेहीं दारुण । म्हणती पुत्र तया काळें वदन । जाहो घेऊन कोठेतरीं  ।। ६८  ।।   धनवंताचे तै नेत्रपटल । दूर जाहलें मोहाचें मूळ । संपादिलें ज्यासाठीं ते खेळ । आले चांडाळ उदरासी  ।। ६९  ।।   वैतागुनीया न्यायाची कास । बळकट धरिली झाला उदास । कर्जखतें फाडूनि ज्याची तयास । देतां संतोष मनासी  ।। ७०  ।।   सदनें भूमिका होत्या गहाण । परत देई त्या सोडूनि ऋण । पुढती ग्रामत्याग करून । गेला निघून अन्यत्र  ।। ७१  ।।   गोविंद पाटला पावला गुरुदेव । एकतां तेणएंही घेतली धांव । अखिल जन्माचा कपटी कितव । पालटला भाव तयाचा  ।। ७२  ।।   ऐसा पाटील तो गोविंद । संकटीं घेऊनि सेवाच्छंद । राहिला पेंडसे संतासन्निध । हा कथासंबंध करवीरी कळे  ।। ७३  ।।   विद्वान विप्रवर पेंडसेशास्त्री । सांगे प्रत्यक्ष तयांची स्त्री । इतरही आधार परोपरी । तच्छिष्य प्रवरीं बोलिले  ।। ७४  ।।   श्रीगुरु कुंभार स्वामींचा ध्यास । म्हणती प्रत्यक्ष तो पुराणपुरुष । कार्याकारणीं अवतार मानुष । स्मरावा अहर्निश स्वामी तो  ।। ७५  ।।   प्रवचनारंभी तैसेंचि शेवटीं । करिती श्रीगुरुकृष्णस्मृती । एएसी पेंडसे शात्र्यांची ख्याती । कथिली यथामति आदरें  ।। ७६  ।।   ऐसाचि थोर देवधर संन्यासी । चतुर्थाश्रमी करवीरनिवासी । करारी बाणा निश्चल मानसी । गुरुदर्शना जातसे  ।। ७७  ।।   वेदशास्त्रपुराणपारंगत । निवासस्थान रत्नागिरीप्रांत । व्रतबंधोत्तर वैराग्ययुत । गाठीं विश्वनाथपुरी मग  ।। ७८  ।।   तेथेंचि वेदशास्त्राध्ययन । प्रयत्नें करी अभ्यासमग्न । बारा वर्षे तपोमय जीवन । कंठिले साधन साधावया  ।। ७९  ।।   विद्या शिकविली तयांची सेवा । करितां निशिदिनीं नाठवे जीवा । पाठकही म्हणती ऐसाचि व्हावा । सच्छिष्य बरवा सदैव  ।। ८०  ।।   विद्याभ्यासाची होतां समाप्ती । गेला बदरिकाश्रमाप्रती । देखिल्या मंदाकिनी भागीरथी । यमुनाउगमाप्रती जातसे  ।। ८१  ।।   पाहिला बदरीनारायण । देखिले कांही योगीजन । वैराग्यशील तपस्वीपावन । घेतसें दर्शन तयांचे  ।। ८२  ।।   पवित्र स्थानें हिमवत्पर्वती । प्रयत्नें सर्व पाहिली ती । परतूनि आला वाराणसीप्रती । लाभे न शांती परी मना  ।। ८३  ।।   झाला वेदांतशास्त्रप्रवीण । परी तयांत न रमतसे मन । बोलणें अनंत करणीवीण । चर्वितचर्वण वाटलें  ।। ८४  ।।   उपदेश सतत करणें लोकां । प्रवचनें भुलवूनि मिळवी पैका । काय सांगावे ऐशिया मूर्खा । आशा न सुखा निपजवी  ।। ८५  ।।   ध्वधरविप्रा कनवाळूपण । एकविध चित्त भजनपूजन । देवप्राप्तीचि आद्यसाधन । निष्कपट मन व्हावें म्हणे  ।। ८६ ।।  मागुती यात्रा बदरिकाश्रमा । पादचारी करी न गणी श्रमा । शारीरिक तप साधनोत्तमा । स्वाश्रमधर्मा योग्य करी  ।। ८७।.  ।।  यापरी यात्रा वेळ आठ । करितां न गणी शरीरकष्ट । करवीरा पुढें तो द्विजश्रेष्ठ । येऊनि करीत वास्तव्य  ।। ८८  ।।   कांही मागील भवितव्यतेसम । स्वीकारी पढें गृहस्थाश्रम । अल्पकाळें परी पत्नी परधाम । पावतां परम दुःखी होय  ।। ८९  ।।   मुळीचा परी विवेकमूर्ति । म्हणे क्षणिक सुखदायी संसृती । मम देहाची तरी शाश्वती । मानावी किती कळेना  ।। ९०  ।।   कुंभारस्वामी श्रीकृष्णसरस्वती । माझा गुरु तो दत्तात्रयमूर्ती । तत्पदचिंतनीं देहविस्मृती । व्हावी हे चित्तीं वासना  ।। ९१  ।।   स्वीकारिला चतुर्थाश्रम । आचरण करी अति दुर्गम । म्हणए स्वामी तो श्रीकृष्ण मम । त्याचेनि क्षेम सर्वही  ।। ९२  ।।   नित्य वेदांत परिशीलन । सांगूं लागला काही प्रवचन । श्रवणार्थ श्रोते विद्वज्जन । येती तज्ञ अनेक ।। ९३  ।।   स्वधर्माचरणआर्थचि उपदेश । सांगावा जमता स्त्रिया पुरुष । म्हणे आचारमहत्त्व श्रवणास । यथावकाश करावा  ।। ९४  ।।   आचारावीण बोलणें फोल । सुफलप्राप्ती आचारमूल । निश्चय ढळों न द्यावा अचल । ठेवा करणवर्ग स्वाधीन  ।। ९५  ।।   ऱोतां प्रवचन लोकविश्रुत । श्रीशंकाराचार्य करवीरस्थ । येती स्वशंकासमाधानार्थ । विद्वजनसहित विचार करी  ।। ९६  ।।   न्नसे तिळमात्र अभिमान ताठा । साधे सरळ सेपे वाटे बोलता । वर्मी लागेल ऐसा शब्द ओखटा । मुखावाट न निघोचि  ।। ९७  ।।   श्रीकृष्ण गुरुपदीं अचल भाव । म्हणे तो माझा हृदयस्थ देव । तयाच्या कृपेचें हे गौरव । येरवी मानव क्षुद्र मी  ।। ९८  ।।   जाऊनि नित्य वैराग्यमठीं । सप्रेम श्रीगुरु पाहे दिठी । संमुख बैसूनि तीनचार घटी । मानी पोटीं समाधान  ।। ९९  ।।   ते देहीचे यावे ये देहीं । वासना नित्य स्वमनीची ही । श्रीगुरु म्हणती सुविचारें पाही । प्राप्ती नाही सुलभ हे  ।। १००  ।।   जमती येथ अनंत लोक । परी ऐसे न गिऱहाईक । यांतही परंतु पडेल ठक । व्हावें अमुक वाटतें  ।। १०१  ।।   होणें न होणएं राहूनि मूक । पहावें होतें कीं कौतुक । परंतु धैर्य न टिकलें अल्पक । शून्य मनस्क जाहला  ।। १०२  ।।   अपरिपक्व मज कैशी पात्रता । गुरूंनी दाविलें सूचितार्था । समजूनि मनीं कार्य पूर्तता । आचारानुरता क्रमी वरी  ।। १०३  ।।   तैंहुनि तप मांडिलें खडतर । त्यागिले तिक्ताम्लमधुक्षार । करूं लागला एक धान्याहार । केवळ संसार वसनैक  ।। १०४  ।।   शीतोष्ण सहन परमावधी । विसरला शरीर संवेदन बुद्धी । ये देहींच मज साधनसिद्धी । श्रीगुरुकृपानिधी देवो म्हणे  ।। १०५  ।।   कांही काळ तैलप्राशन । करूनि केलें देहरक्षण । उरलें नाहींकरणीय साधन । निश्चयी ऐसा न देखिला  ।। १०६  ।।   संन्यासधर्माविरुद्ध उपासना । देवधरस्वामीनीं नाणिलें मना । आमुचा धर्म गुरुप्रेरणा । ते मी सोडीना म्हणतसे ।। १०७  ।।   गुरु आज्ञा मूलाधारस्तंभ । शंकाभय गेले करिता आरंभ । जीवन मज गुरुआज्ञा स्वयंभ । सर्वस्वलाभ गुरुआज्ञा  ।। १०८  ।।   यवन यातीचा कोणी एक नर । विकाया आणी विग्रह सुंदर । देवीची मूर्तीं लाभले देवधर । केली यथाप्रकार स्थापना  ।। १०९  ।।   यथास्थित पूजा सारूनि आरती । सप्रेमभावें द्विवार करिती । अश्रुजलार्द्र नेत्र तैं होती । देहविस्मृती अनुभवा ये  ।। ११०  ।।   परिपूर्णज्ञान पारंगत । प्रेमाचा परंतु भोक्ता अत्यंत । देवधरसमान विरक्त । नव्हे दृष्टिपथगामी कदा  ।। १११  ।।   प्रवचनाआधीं श्रीगुरुदर्शना । नियमें जातसे वैराग्यसदना । तटस्थ पाहतां श्रीगुरुवदना । कालावधारणा विस्मृति पडे  ।। ११२  ।।   णनोमय करी बहु प्रार्थना । नेणता दास मी तुझा श्रीकृष्णा । जीवीची आशा अपुरी राहो ना । नाठवे  याचना अन्य मज  ।। ११३  ।।   स्वतुल्य करावा हा निजदास । चूकवा जन्ममरणत्रास । जनमान्य होणे न रुचें मनास । लागला ध्यास त्वत्पदाचा  ।। ११४  ।।   संन्यासधर्मीं उपासना । जाण हें कर्म पहावेना । निंदास्तुती मी नाणी मना । पाळी शासना तुमचिया  ।। ११५  ।।   लोकापवाद दुतोंडी होय । ऐशियांचें मज काय भय । शंकाकुकल्पना पावल्या विलय । तुमचे पाय आसरा मज  ।। ११६  ।।   आमुचे शिरीं तुमची सत्ता । शांतिसागरा विश्वाद्यनंता । अवधूतमूर्ती श्रीकृष्णनाथा । घ्यावें आतां पदरीं मज  ।। ११७  ।।   ज्ञान मनाला न दे संतोष । भागलों अनुभव घेतां निशेष । जनमनरंजनादिका परिपोष । अभिमान दोषस्थान तें  ।। ११८  ।।   ज्ञानाअंगी न दिसे स्थैर्य । आज झालें तें उद्यां जाय । ज्ञानीजन मनावरी नैष्ठूर्य । तुम्ही प्रेममय गुरुराया  ।। ११९  ।।   प्रेम तें ज्ञान प्रेम तें भक्ती । प्रेमिया कदां न आवडे मुक्ती । आद्य श्रीशंकराचार्योक्ती । बोलोनि गेले ती सत्य कीं ।।१२०।।   श्रीकृष्णावतार प्रेमार्णव । गोपगोपींचा निस्सीम भाव । बघतां वेडावे स्वये तो देव । खेळला यादव तयांसवें  ।। १२१  ।।   घीतेचा वक्ता ज्ञानसमुद्र । स्वमहत्त्व विसरूनिया यादवेंद्र । भक्षी गोपशिशूंचे सांद्र । उच्छिष्ठ मधुर लागे तया  ।। १२२  ।।   थोच कृष्ण तूं सरस्वती । धर्मरक्षणीं तुम्हां प्रीती । आमुचें भाग्य उदेले किती । नोहे गणती तयाची  ।। १२३  ।।   कलियुगीं भोळेभाविक भक्त । तुम्हा वश करिती प्रेमाशक्ती । त्यासवें कीर्तन भजनानुरक्त । स्वमहत्त्वत्यक्त नाचसी  ।। १२४  ।।   संतोषानंदजनक प्रेमा । द्याहो द्याहो मज हृदयाभिरामा । वर्णवेना ऐसा प्रेममहिमा । पूरितकामा श्रीगुरो ।। १२५ ।।   करी देवधर संन्यासी प्रीती । यापरी नित्यनित्य स्तुती । ध्यानी धरूनी श्रीगुरुमूर्ती । स्वाश्रमाप्रती जातसे  ।। १२६  ।।   ज्या काळीं जें पाहिजें अनुष्ठिलें । उणें तें कदापि नाही पडलें । कार्यविमुखताभिभवें नाडलें । ऐसें न घडलें कदापि  ।। १२७  ।।   स्वयें करावें तें स्वयेंचि करी । इतरां न आज्ञापी स्वप्नांतरीं । कोणी जन वागती सेवकापरी । नम्रता धरी तयासवें  ।। १२८  ।।   स्वकार्य सांगावे इतरांसी । ऐसें कधींच नाणलें मानसीं । प्रयत्नवादी तपस्वी संन्यासी । करारी नयनांसी न दिसला  ।। १२९  ।।   विद्यार्थी उत्सुक कोणी येतां । वेदादिकांची दे तया संथा । शास्त्रशिक्षणही न राहे देतां । वेदांतवक्ता चतुर तो  ।। १३०  ।।   एवं सर्वांगपरिपूर्ण संन्यासी । आमरण श्रीगुरुकृष्णा उपासी । त्र्याणव वर्षे होतां वयासी । अनायासें समाधी घे  ।। १३१  ।।   पृष्णातीरीं सांगली पट्टणीं । निरोगी देह व्यथा न मरणीं । प्रवचन राहिलें एकदोन दिनीं । गेला निघूनि महात्मा  ।। १३२  ।।   अप्रसिद्ध ऐसे श्रीगुरुभक्त । जाहले किती न कळे अंत । सेवकजन जे कां समीपस्थ । तयां तरी विदित सर्व कैसें  ।। १३३  ।।   धर्मसंस्थापना अवतारकारण । शिष्यांकरवीं तें करी श्रीकृष्ण । नाही समजलें चरित परिपूर्ण । कैसेकैसे जन गुरुभक्त  ।। १३४  ।।   देवधरस्वामी करवीरपुरस्थ । सदाचारें होय बहुविख्यात । स्वमुखें वदला तैं जाहलें विदित । श्रीकृष्णगुरुनाथ तयाचा  ।। १३५  ।।   संन्यासी परंतु उपासनासक्त । नियमें जातसे दर्शनार्थ । श्रीगुरुप्रेरणा युक्तायुक्त । मानिली त्यक्त न कदापि  ।। १३६  ।।   पुसिलें कित्येक विद्वज्जनी । आश्रमा अविहित होतसे करणी । सांगे तयांस गुरुआज्ञेहूनि । धर्म न मानी अन्य मी  ।। १३७  ।।   दिव्यदृष्टीचें मार्गदर्शन । पूर्ण लाभाचें आद्यकरण । श्रीकृष्ण समर्थ नारायण । आज्ञापालन तयाचें हें  ।। १३८  ।।   घालितां कोणी वादावाद । वेदाधारें करी हतबुद्ध । शास्त्रें मुखोग्दत मांडणी शुद्ध । दे विद्वद्वृंद धन्यवाद  ।। १३९  ।।   नाहीं कोणासी हमरीतुमरी । शांतसंतुष्ट भाषण करी । श्रीगुरुकृष्ण माझा कैवारी । जन्मजन्मांतरी सुखदाता  ।। १४०  ।।   ऐसा देवधर स्वामी इतिहास । झाला गुरुकृपें लब्धसुरस । बोलवी बोलतो हृदयनिवास । लिहितां मानस सुखावलें  ।। १४१  ।।   देवी त्रिपुरसुंदरी स्थापित । बांधिला असें सुंदर मठ । पुजारी पूजा करिती नियमित । सरलें इतिवृत्त यापरी  ।।१४२।।   यावरी श्रोतृवृंदासी वासना । करावें उत्तरचरित श्रवणा । वदवील स्वयें श्रीगुरुराणा । तयाची प्रेरणा हे मूर्तिमती  ।। १४३  ।।   इति श्रीकृष्णलीलामृत । अध्याय अठरावा उत्तरचरित । कर्ताकरविता भद्राद्रिनाथ । ऐकोत पढोत भक्तगण  ।। १४४  ।।      
।।   श्रीकृष्णार्पणमस्तु   ।।   