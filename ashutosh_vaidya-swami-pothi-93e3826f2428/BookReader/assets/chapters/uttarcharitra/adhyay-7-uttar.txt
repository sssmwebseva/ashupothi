अध्याय ७ वा
।। श्रीगणेशाय नम: । श्रीगरुभ्यो नम: ।।
श्रीगुरुअखिलदेवाधिदेवा । ज्ञानकल्पतरो जगद्बांधवा । निगमागमवंद्या विधिविष्णुभवा । अखिलदेवात्मया हरे ।।१।। पुरुषोत्तमा करुणासागरा । कल्पद्रुमा कलिमलापहारा । कंदर्पदर्पविनाशा गिरिधरा । यशोदाकुमरा श्रीकृष्णा ।।२।। नांदणीवासी अन्नपूर्णात्मजा । श्रीकृष्णा कृष्णगुरुमहाराजा । दयापयोधरा अधोक्षजा । कृतभक्तकाजा गुरुवर्या ।।३।। कलियुगीं झालास बौद्धमुनी । जन चेष्टा पाहातोसी नयनीं । शरण तुज भावें येतां कोणी । भवनिवारणीं सिद्ध सदा ।।४।। धर्म चालला अधोगती । आमुची आम्हा न वाटे खंती । अधमोत्तम कर्मे न विवंचिती । सत्यास अवनति पदोपदीं ।।५।। देवा तूं तरि झालास मुका । मूर्तिरूप जणुं पाषाणमृत्तिका । असहाय येता दुःखघटिका । सांगावें दुःखा कवणासी ।।६।। चाचू पसरूनि मेघाकडे । जलपान मागे चातक बापुडे । असहाय धांवावे कवणाकडे । वारील सांकडे कोण दुजे ।।७।। तैसी दीनाची न सरे याचना । जावो सिद्धीस गुरुप्रेरणा । ध्यास इतुकाची लागला मना । आयुष्य दाणाक्षणा चालले ।।८।। असो पुढती ऐका संतमंडळी । जतारतेच्छा परिपूर्ण केली । गताध्यायीं ते कथा संपली । पुढें चालिली गुरुमूर्ति ।।९।। मिराबाग दिशेस सह किंकर । पुढे चालले श्रीगुरुवर । उद्यानीं तरुतळी च्छायागार । विश्रांति क्षणभर करा म्हणती ।।१०।। मधुमधुर फळें आणुनि मुखीं । घालितां ग्रासावयास गुरु चाखी । अवघ्यास म्हणती प्रसाद घ्या की । उरले बाकी तुमचें तें ।।११।। भोजना कांही आणितां पक्वान्ने । ग्रास एक वा दोनचि घेणें । तृप्ती तैसीच अल्प जलपानें । होय आधिक उणें न कदापि ।।१२।। श्रद्धाप्रेमानें जाहला वेडा । ऐसा समीप येतां एखादा । उपचार त्याचा अधिक वा थोडा । न म्हणे कदा गुरुदेव ।।१३।। जनाबाईचें खातां उशिटे । अमृतासम तें मधुर वाटे । ताक गवळ्यांचे पितां गोमटे । देवास मोठे रुचे तें ।।१४।। दळवी मागून आणी मधुकरी । ओले कोरडे तुकडे भाकरी । मिटक्या मारूनि गुरु स्वीकारी । तारेचें न करी भोजन ।।१५।। असो सर्वांही सारुनी आहार । आराम करा म्हणती किंकर । श्रीगुरू उठले चला सत्वर । एक म्हणे नर उठारे ।।१६।। पुढें चालिले श्रीगुरुवर । पुष्करिणी एक मार्गावर । बघतां न्याहाळिती आधीं नीर । उभे तत्तीर समीप ।।१७।। पुन्हा पाहूनि म्हणती पडले । पडले पडले बाळ धाकुले । बहु वेळ तेंचि तेंचि बोलिले । सेवेंचि निघाले म्हणती ते ।।१८।। कवणाचे मूल केव्हां पडलें । बोल कवणास कांही न कळलें । सर्वेचि मठाकडे परतले । तद्दर्शने भले म्हणती गुरु ।।१९।। केवढी केली तपश्चर्या । प्रत्यक्ष पुढें आणिले सूर्या । मौनांत शुष्क केली काया । जाणें भेटाया तयासी ।।२०।। भोजनपानादि न केली पर्वा । एकांती साधिली मानसिक सेवा । समत्त्वें शीतोष्ण उपद्रवा । सोशिता जीवा न आयास ।।२१।। अवघेचि विश्व मानिलें तृण । आशा स्वयें गेली निरसून । जनसंगहीना काय अभिमान । राहे पाषाण तयापरी ।।२२।। करवीरा आला येणार मठा । दर्शना उत्सुक श्रद्धाळू मोठा । चला पाहूं त्या शिवनीलकंठा । लागेल उत्कंठा स्वभावें ।।२३।। इतुकें बोलूनि केली त्वरा । त्याचा संकल्प राहील अपुरा । हताश परत जाईल बिचारा । बोलिले गिरा गुरुराय ।।२४।। करावे कांही पर्यटण । वाटलें परंतु हेतु विहीन । संकल्पित घडावे तीर्थदर्शन । घडावें स्वान हें न मनीं ।।२५।। करावे कांही कांही न करावे । विसरला विधिनिषेधाची नांवे । म्हणे राखिले देवें वा दैवें । राहू स्वभावें तैसेचि ।।२७।। वायुगती स्वामी वैराग्यसदनीं । येउनि बसले सिंहासनी । म्हणती अंबेनें धाडिला मौनी । आश्चर्य शिष्यजनी अत्यंत ।।२८।। महादेवभट म्हणे अतर्क्य सांगता । श्रीगुरुमहिमा कोण जाणता । तेजःपुंज जणूं नभीचा सविता । आला गुरुनाथा भेटावया ।।२९।। हिमाचलवासी एक संन्यासी । करवीर निवासिनी दर्शनासी । आला कोल्हापूर क्षेत्रासी । दक्षिणकाशी जाणूनि ।।३०।। अष्टांग योगादिक जाणता । न गणी सुखदुःख शीतोष्णनिमित्ता । ठायींच तृप्त त्या काय न्यूनता । पूर्ण अलिप्तता बाणली ।।३१।। कवणासवें न करी भाषण । दृष्टी सर्वथा अधोवदन । ऐकों न ये जणुं बधिरकर्ण । चेष्टाविहीन बैसला ।।३२।। पुढें देवालयांतील ब्राम्हण । विचारपूस करिती जाऊन । संन्यासी दावी पत्रीं लिहून । आपणा मौन अखंडित ।।३३।। भिक्षा करणें हा नियम साचा । होतो परंतु भंग मौनाचा । यास्तव सोडूनि दिधली वांच्छा । हाचि आमुचा वृत्तांत ।।३४।। पुढती लोक गतानुगतिक । जाऊं लागले रामीप अनेक । केळें फळें दुग्ध खारी । कोणी वस्त्रादिक अर्पिती ।।३५।। न मागतया पुढें उणे । कांही कदापि नाहीं होणे । त्याचिया उंबरठा धरून धरणए । लक्ष्मी म्हणे बैसे मी ।।३६।। संन्यासी तरी अल्पाहारी । दुग्ध किंचित् प्राशन करी । पाचारूनि शिशुगण कीं । प्रसाद सत्वरीं देतसे ।।३७।। वेढिलें ढुंगा अंगावरी । तिसरे बांधियेलें शिरीं । मृगाजिन दंड कमंडलू कीं । इतुकी सामुग्री ठेवीतसे ।।३८।। आणूनि देतां वसनें च्छाटी । भिकारी पाचारूनिया वाटी । अन्य कोणी धूर्त शट कपटी । पाहती कसोटी बहुविध ।।३९।। हिताहित संबंध विरहित । उठाठेव करणें ही जनरीत । मत्सर दंभ जननीगर्भसंभूत । वासनावेष्टित जन सारे ।।४०।। असो हे सामान्य चेष्टा प्रबल । संन्यासी जैसा तैसा निश्चळ । सोडूनि जावे तें स्थळ । आसनादि सकळ गुंडाळी ।।४१।। प्रथम जाऊनि अंतर्गाभारा । अंबा दिली नारायणदारा । आदिमाया तूं जगदाधारा । पाहि किंकरा मज म्हणे ।।४२।। चंडमुंड शुंभ निशुंभासुर । कोल्हमहिषासुर रजनीचर । इच्छामात्रें करिशी संहार । पावन चरित्र तुझें कीं ।।४३।। विश्वनिर्मिति स्थितिलयकतीं । क्षीराब्धिसुते दुरितापहंती । आद्यादि माये जगद्धात्री । रक्षक धरित्री तूं माझी ।।४४।। बालस्वभावें अवास्तव । अपराध घडती सहजस्वभाव । प्रसवली त्याची मायेस कवण । तथापि क्षमस्व मी म्हणे ।।४५।। कृतघ्र जन्मती कन्या पुत्र । परी प्रेम न ढळें लवमात्र । पोटा आलें तें पात्रापात्र । नाहीं विचार अल्पही ।।४६।। मी तरी केवळ अनंत अपराधीं । अन्याय बहु घडती पदोपदीं । क्षमस्व याचना करितों गंदथी । ठाव दे पदीं अक्षय ।।४७।। येतों आतां द्यावा निरोप । बहुदिन राहिलों अंबेसमीप । त्वकृपें गेले त्रिविध ताप । शांतिस्वरूप सुखावलों ।।४८।। अत्रपूर्णे अंबे तुझिया दरबारीं । वासना देशोधडी झाली सारी । मागें पुढे तूं अससी बरी । विश्वास अंतरी दृढ वाटे ।।४९।। स्तवन करुनि धरिली वाट । येऊनि गांठिला वैराग्य मठ । स्वामी सिंहासनीं स्थित । शिष्यांचे थाट भोंवती ।।५०।। नसतां अल्पही भेदभावना । लोकसंग्रहा परी सोडीना । येतो ध्याया द्याया दर्शना । पूर्व सूचना करिती गुरु ।।५१।। समूळ जळून गेली वासना । लोभाचा लवलेश वासना । सहज निर्विकल्प उपासना । कालक्रमणा हे जया ।।५२।। यथाकाळें तो आला संन्यासी । देखे सिंहासनीं ज्ञानराशी । ताटस्थ पडिले अखिल इंद्रियांसी । एकमेकांसी निरखिती ।।५३।। नाहीं वंदना नाहीं स्तुती । नाहीं मालवली नेत्रपाती । दंडवत अचल देहयष्टी । संन्यासी पुढती उभा असे ।।५४।। एक हरी एक गिरिजारमण । एक भास्कर एक हुताशन । एकरूप ते दोघें जण । भ्रांत भक्तगण जाहले ।।५५।। ओसरलियावरी प्रथम प्रेमोर्मि । गीर्वाणभाषेंत बोलती स्वामी । जानासि त्वमेवाहमस्मि । पदाब्जं नमामि यति म्हणे ।।५६।। दर्शनमात्रें गुंगली मती । विसरली लौकिकाचार रीति । पडली पूर्ण शरीरविस्मृति । द्वैताची भ्रांति मावळली ।।५७।। परी अद्वैत प्रेमरसहीन । कोरडे कालक्रमण साधन । क्रीडा करिती जैसे शिशुगण । वेदांती जन तैसेचि ।।५८।। कर्म न करितां इच्छि ते फळ । मिळावे आइते हेतु प्रबळ । घडतें तो सकळ दैवाचा खेळ । आपण तळमळ करूं नये ।।५९।। सारे ऐसेचि वदती विपरीत । ज्ञान बोकाळलें साधाया स्वार्थ । वेड्यापरी मी संचार करीत । हें ममवृत्त निवेदिले ।।६०।। बाणलिया अद्वैत प्रथम साधन । वाणीस अशक्य त्याचें निवेदन । परी ते मार्गी अहंतास्तेन । आशा वैरीण त्या परी ।।६१।। तुझिया दर्शनें अंतस्थ वैरी । निर्बल होऊनि जाती दुरी । प्रेमसाधना बळकट दोरी । तेचि मज श्रीहरि गुरो देई ।।६२।। म्हणती तुजला त्रैमूर्त्यंश । परी पूर्ण तूं विधि विष्णु ईश । अक्कलकोटी सारूनि वास । मागुती आलास ये स्थळीं ।।६३।। तुझी अवतार परंपरा । तेणेंचि सुखी होय धरा । प्रवर्तता कोणी धर्माचारा । पीडा त्या नरा सर्वत्र ।।६४।। आमुचे आम्हीच या कलियुगीं । स्वच्छ जाहलों धर्मत्यागी । न दिसे देवत्व देवता अंगी । दिसती ढोंगी बहुसाल ।।६५।। यासाठींच म्या धरिलें मौन । अशक्यप्राय दुर्जन दमन । अंबाशासन शिरीं धरून । आलों दर्शन घ्यावया ।।६६।। आतां आम्हास देई आज्ञा । होणार जाणसी गा सर्वज्ञा । त्रिदिन एके ठायीं यतिजना । निवास दूषणा पात्र कीं ।।६७।। तथापि करवीर महाक्षेत्र । येथें कंठिले दशवासर । तुमच्या दर्शनें धन्य मत्रेत्र । जाऊ अन्यत्र यावरी ।।६८।। इतुके बोलूनि द्वाराबाहेर । भिक्षु निघून गेला सत्वर । स्वामी म्हणती तपस्वी नर । शोधिता लक्ष सहस्त्र मिळेना ।।६९।। नाहीं तुम्ही तो बैसविला । नाहीं तयास प्रसाद दिधला । आतां न मिळें एकदां गेला । प्रमाद घडला अवचित ।।७०।। शिष्य म्हणती समर्थ पाठीवरी । तुम्हासम असता भय कां अंतरीं । धुंडाळूनिया दिशा चारी । आणू झडकरी तयासी ।।७१।। य चोहींकडे धांवले किंकर । इतुक्यांत किती दूर जाणार । शोधूनि आणू तो यतिवर । श्रीगुरु प्रियकर म्हणवूनि ।।७२।। प्रातःकाळी अंबालयी । विप्र बघती तंव आसनीं नाहीं । फिरूं लागले शोधार्थ तेही । आस्था हदयी भेटीची ।।७३।। एकमेकांच्या होतां भेटी । शोधिता हर्म्यप्रासाद वीथी । शोधिले सरिता सरस्तटी । झाले हिंपुटी अवघेचि ।।७४।। प्रहरद्वय पुरे करूनि शोध । अवघेचि आले गरुसंन्निध । नमूनि म्हणती करणी अगाध । अंतर्धान सिद्ध पावला ।।७५।। द्वारांबाहेर न गेला पुरा । इतुक्यांत आम्ही केली त्वरा । असतां सर्वही बारा पंधरा । वृथा सारा व्याप घडे ।।७६।। उडूनि गेला कीं आभाळा । कीं बुडी दिधली रसातळां । ऐशिया अद्भुत पुरुषाची कळा । जाणसी दयाळा तूं एक ।।७७।। कोणीच न म्हणे म्यां देखिला । या मार्गें तो नाहीं गेला । आम्ही निःशंक गांव धुंडिला । इच्छा सफला न जाहली ।।७८।। अंबालयस्थ द्विज लालसा । पुरवील आतां येऊनी आपैसा । स्वामी बोलती बसाबसा । अधीर मानसा न करावें ।।७९।। प्रातःकाळीचा यतीश्वर । पुनदर्शना जो दुर्लभतर । अकस्मात येऊनि उभा समोर । विनीत कंधर बोलिला ।।८०।। पुढती केली पाचारणा । म्हणूनी आलों पादवंदना । संतोष दिधला कीं भक्तजना । यावरी आज्ञा असावी ।।८१।। बोलूनिया इतुके परिमित । बघतां बघतां जाहला गुप्त । घडूनि गेले वृत्त क्षणांत । अवघे भ्रांत जन जाहले ।।८२।। अंबालयीचे साशंकरीती । परस्परांत विप्र बोलती । भाषण करितो मौनी यति । मौनादिक वृत्ती फुकट हे ।।८३।। आम्हांस मात्र दाविलें सोंग । प्रत्यक्ष दिसला येथें व्रतभंग । कशाची शांति वैराग्य अंग । उदरास्तव जग भुलवितो ।।८४।। देवीमंदिरीं निजासनीं । उपविष्ट जैसा प्रायोपवेशनीं । पत्रीं मोजके दावी लिहूनि । आपण मौनी चिरकाल ।।८५।। स्वामी सांगती तें व्रतभंगजन्य । दुहित निजशिरीं अहंमन्य । घ्याया पंडित बहु येथ अन्य । शंकेची शून्य जमा मग ।।८६।। पातकपर्वता नाहीं भिणार । ऐसे देखिले ब्राम्हण वीर । यतीनें केला अविचार । जाणूनि प्रकार अंतरी ।।८७।। झाले कां हो शंका निरसन । लज्जित ऐकतां ब्राम्हणजन । निंदास्तुतीनें परकृतजन्य । पापपुण्य शिरीं पडे ।।८८।। करूनिया यतिजन गर्हण । पाप मात्र घेतलें अकारण । म्हणवितो फुकट विद्वान ब्राम्हण । अभिगानसदन मन केलें ।।८९।। झाडावें आमुच्या मत्सरमदा । वदनीं नसावी स्तुति वा निंदा । विनवितो मूढ तुझिया पदा । कृपाप्रसाद ओपावें ।।९०।। मनस्वभावें कुचेष्टा प्रिय । वचनशील नव्हे वैधेय । अनवधान बळें स्वहितक्षय । भोगवी निरय शेवटीं ।।९१।। अनुतापयोगें होय द्ग्ध् । घडतां ऐसा पुनरपराध । अहर्निश असावें लागे सावध । नूतनबोध न म्हणती गुरु ।।९२।। म्हणवूनि सावध अष्टौप्रहर । अभ्यासें जागृत ठेवा सुविचार । वासना अभिमानावर्त दुस्तर । सेवितां, गुरुवर नासती ।।९३।। राहूनि श्रीमहालक्ष्मी समीप । करितां स्वधर्माचार तप । अन्यजनानुचिंतनरूप । तें पुण्यपाप कासया ।।९४।। जा जा कथिले तें सांभाळा । द्यावा लागेल दोष न भाळा । काळे माखं जातां आभाळा । आपली अवकळा निश्चित ।।९५।। बोलिला स्वामी सांकेतिक थोडे । सेवकजनांही उकलिलें कोडे । प्राकृतजना न पडे सांकडे । उपकार केवढे तयांचे ।।९६।। स्वस्थाना गेले इतर जन । ऐसें श्रीगुरूचरित्र गहन । उपलब्ध एकएका मागून । करितां पठण इच्छा पुरे ।।९७।। ऐका राहिली मिराबाग कथा । पडिले मूल ऐशा गुरूक्ता । दुसरें दिनीं आली सत्यता । प्रहरा आठानंतर ।।९८।। दुसरें दिनीं माध्यान्हकाळीं । टाक्यांतून मुलाची आरोळी । ऐकतां धांवत गेले माळी । वदले जे स्थली श्रीगुरु ।।९९।। तीन चार वर्षांचे बालक । जळा समीप खेळ कौतुक । करीत असतां आकस्मिक । पडतां हांक देतसे ।।१००।। आई आई उद्यानवासी । ऐकून धांवले टाक्यापाशीं । त्यांतील एके बाह्य प्रदेशी । काढिलें त्यासी तात्काळ ।।१०१।। पडिले आणि निघाले सर्वे । श्रीकृष्णाचा बोल आठवें । तारासदनास येऊनि भावें । तिहीं आघवें कथिलें पुढें ।।१०२।। वर्तमान भूत भावी कथा । कालोदरीच्या घटना समस्ता । समस्त सद्‌गुरुनाथ जाणता । कळलें भक्ता सहजचि ।।१०३।। नाहीं सांपडला धुंडाळितां । संमुख आला तो अवचिता । अशक्य काय समर्थे करितां । परी सोस वृथा मनाचा ।।१०४।। लाभलें लाभे चरित लाभेल । एका मागें एक रसाळ । ऐकतां पढतां विनाश मळ । अनुभव हरील संशय ।।१०५।। श्रीगुरु आले करवीर पट्‌टणा । उदयास्तावधि पुरुष अंगना । सहस्त्रावधि येती दर्शना । नाहीं गणना तयांची ।।१०६।। अनंत जन अनंत वासना । येती हेतु धरूनि नाना । अनुभव सर्व दुर्लभ आकलना । करवी लेखा स्वेच्छे गुरु ।।१०७।। इति श्रीकृष्णलीलामृत । सप्तमोध्याय उत्तरचरित । अवघे पठण श्रवण करोत भक्त । भद्रगिरिनाथ ।।१०८।।
।।श्रीकृष्णार्पणमस्तु।।