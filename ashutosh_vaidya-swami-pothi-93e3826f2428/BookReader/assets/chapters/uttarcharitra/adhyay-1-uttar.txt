।। श्रीबालमुकुंद ।।
।। श्रीकृष्णसरस्वतीविजय ।।
अध्याय १ ला
।। श्रीगणेशाय नम : । श्रीकुलदेवताभ्यो नम: ।
श्रीगुरुभ्यो नम: श्रीसांबसदाशिवाय नम: ।।
ॐ नमो जी गजानना । सिद्धिदायका संकटनाशना । मंगलायतन सिंदूरमर्दना । करुणाघना परेशा ।।१।। नमो गणराया लंबोदरा । एकदंता सर्वशुभंकरा । शिवगिरिजा मनमोदकरा । निर्जरवरा गणाधिपा ।।२।। नमोजी सर्वसिद्धीश्वरा । नमो विद्याकला भास्करा । नमो निजभक्त प्रियकरा । गजमुख उदारा सर्वेशा ।।३।। नमो अनंत दैत्यमर्दना । नमो निजभक्त सौख्यसदना । नमो भवगज पंचानना । षडरीमर्दना गणराया ।।४।। नमो विघ्नांधकार दिनकरा । विघ्नारण्य वैश्वनरा । विघ्रोरगखगेश्वरा । गिरिजाकुमरा विघ्रेशा ।।५।। ग्रंथारंभी तव पदपंकज । वंदिता सफल अखिल काज । दग्ध जाहले चिंताबीज । श्रीगणराजा दयार्णवा ।।६।। आतां शारदा विद्यारूपिणी । हंसारूढा विधिनंदिनी । मंदस्मितमुखी वाणी । वंदिली जननी भारती ।।७।। तियेच शिरीं पडतां कर । त्रिभवनीं कांही नाही दुष्करं । ज्ञानभुवनाचे सांपडतां द्वार । संशय थोर नासला ।।८।। वैकुंठवासी भुजगतल्पगत । करुणासागर कमलाकांत । अखिलांतरात्मा भगवंत । वंदिला अनंतव्यापक ।।९।। मोरमुकुटपीतांबरधारी । श्रीकृष्ण सज्जन वृंदविहारी । यशोदानंददायी हरी । वंदू नरहरी देव तो ।।१०।। मायामानुषवेषधर । लीलानाटकी विश्वांभर । नारायण अखिलैकाधार इंदिरावर वंदू तो ।।११।। गदाधरगोविंद गरुडध्वजा । अच्युत अनंत अधोक्षजा । त्रिभुवनसाक्षी सहस्त्रभुजा । यशोदात्मजा वंदू भावें ।।१२।। साराचेंही सार एक । विचारुनियां मागे सेवक । चरित्रपूर्तीसी साधक । मन तें विवेकरत राहो ।।१३।। प्रार्थना ऐका देवाधिदेवा । ब्रहमाविष्णुसदाशिवा । श्रीगुरुचरित्र दिव्य ठेवा । दीना मज द्यावा दयानिधे ।।१४।। सवेंद्रिया प्रवर्तक । एकमेव जे प्रकाशक । तें मन स्वाधीन कल्याणकारक । कर्ता निःशंक तूं देवा ।।१५।। श्रेष्ठ सारथी अश्वा समस्ता । स्वाधीन ठेवूनि चालवी रथा । तैसा चंचलचित्तनियंता । त्रिलोकनाथा तूं होसी ।।१६।। जैसा संग तैसा रंग । मनाची ही रीत अभंग । गुरुपदकमळीं राहो दंग । तें चित्त चांग दयाळा ।।१७।। हेंचि मागो तुज कमळापती । प्राप्त उत्तर चरित्र संगती । ते गुरुलीला गाऊं पुढती । वासनापूर्ति करावी ।।१८।। श्रीमहालक्ष्मी करवीरनिवासिनी । देवी वैष्णवी मायभवानी । कोल्हासुरदैत्यविनाशिनी । कुलस्वामिनी वंदूं ते ।।१९।। श्रीनारायणप्रिय भामिनी । इंदिरा क्षीरार्णवनंदिनी । आदिमाया वैकुंठवासिनी कुलस्वामिनी वंदू ते ।।२०।। तैसाचि खंडेराव कुलपती । जेजुरी मंगसोळी पालींत वसती । विश्वनिवासी मृत्युंजय त्रैमूर्ति । नमूं तयाप्रति सिध्यर्थ ।।२१।। कुलनाथाची होता कृपा । गुरुचरित्रभाग कथना सोपा । वंदू कुलदेवकल्पपादपा । सिद्धिस्वरूपा सद्‌भावे ।।२२।। श्रीगुरू स्वयेंचि देव आपण । तेथें कैसे भिन्नपण । लीलाविग्रही नारायण । श्रीगुरू पूर्ण नटला तो ।।२३।। तयासी वारंवार याचना । भेदाभेद विवंचना । निरसूनि करवा चरित्ररचना । श्रीगुरु आज्ञा जाणतसा ।।२४।। बुद्धीहीन मी वेडापिसा । चरिताब्धिपार पावेन कैसा । इंद्रियगणहितशत्रु जैसा । फिरता दशदिशा अपुर्‍या मना ।।२५।।मन हे धांवे धनाकडे । सरूपशील कांता आवडे । आशा ममतेचे सुटेना कोडे । अहर्निश रोकडें यांत रमे ।।२६।। हरूनि याचा सारा भ्रम । गुरुगीतगानीं चित्ता प्रेम । होता सहज चरित्रा उगम । मनुष्य जन्म सार्थक जे ।।२७।। दवाधिदेवा जगदात्मया । मूर्तिं नटलासी तूंचि आघविया । मायामोहें दृष्टी तरळलिया । पाहें मेदमया जना मी ।।२८।। एकत्वाची करितो बडबड । सुटेना श्रवणपठणें धरसोड । वेदांतेतत्व न बाणे दृढ । अतपस्क मूढ दास मी ।।२९।। मोहें घडते स्वकर्मच्युती । मार्गदर्शक तूं जगत्पती । गुरुराज माझा श्रीकृष्णमूर्ति । आता पुढती तुझीच हे ।।३०।। प्रथम चरित्र कथनीं आज्ञा । देऊनि संपविले ते प्राज्ञा । यावरी उरल्या त्या कथा रसज्ञा । वदविणें अज्ञा मत्सम ।।३१।। स्वप्नी सांगत असा स्वये । परंतु मानस व्यापिले भयें । तुमची आज्ञा जें करूं नये । तेंचि तेंचि ये समीप ।।३२।। अविश्वास हा महादैत्य । नित्य ते क्षणें करी अनित्य । गमें तयाचें विपरीत कृत्य । भिववी भृत्य मनासी ।।३३।। ऐशिया अखिल मनोविकारा । समूळ निर्दळिल्यावीण दातारा । मनःस्वस्थता लाभे न किंकरा । पदीं आसरा देणें या ।।३४।। वर्षे निघून गेलीं सव्वीस । पुढे चरिताची नुरली आस । गेला होता विचार लयास । परी तो दिवस पुढती ये ।।३५।। कलियुगी साधन हरिगुणगान । अथवा अखंड नामस्मरण । नरदेहोचित सुलभ साधन । तें एकवचन सांगितले ।।३६।। वेदवेदांत गीता उपनिषदें । पुराणांतरीं व्यासदेव वदे । स्वधर्म पालनें भजनानंदे । श्रीगुणस्वच्छंदें सेवी जो ।।३७।। दूर पळतील आधिव्याधी । नांदेल तोचि कैवल्यपदीं । समाधानें वा भजनानंदी । राहील सुखाव्यि माझारीं ।।३८।। महिमा जयाची न वर्णवे । संकटीं निजदासा रक्षावें । आज्ञापी तो पुढें बोलावें । बाकी जुनें नवें उरलें तें ।।३९।। गुरूनीं आज्ञापिला तो धर्म । गुरूनीं दाविले ते कर्म । सर्वज्ञ दयाळ आत्माराम । सकळ आराम साधन ।।४०।। गुरुआज्ञेचें परिपालन । प्राणांतावधि न दुजे साधन । नलगे नलगे अन्याचरण । आवडो छंद न अन्यमना ।।४१।। देवार्चना योग्यसंभार । चंदन सुमने गंगा नीर । धूपदीपादि फलाहार । घेउनी नर बैसला ।।४२।। गुरुवर आले सदना । देखतां मावे मनी मोद ना । पूजा सोडूनि पदवंदना । धांवे आसना त्यजूनि ।।४३।। प्रथम घालूनि सुखासन । करी गुरुपद प्रक्षालन । देवार्चनार्थ हातें सामान । तेणें गरुपूजन संपादी ।।४४।। सारूनि देवपूजा परती । श्रीगुरूची करी आरती । भवानीस म्हणे कैलासपती । ते आवडती देवासही ।।४५।। रुद्रयामल पुराणसंगती । सांगीतली हे नव्हे स्वमती । गुरुगीत गातां नव्हे तृप्ती । धन्य ते गाती गुरुभक्त ।।४६।। शिष्या पूज्यता त्रिजगांत ये । गुरुपुत्रा सुर मानिती स्वयें । गुरु देईल तें इतरा न ये । दुर्मति भयें पळेल ।।४७।। मस्तकी पडतां कृपाकर । मन एकदांचि निर्विकार । प्रेमें होऊनिया निर्भर । धावेल चरित्र संगती ।।४८।। आम्ही सांगू ते लिहा ग्रंथी । वदला स्वयें श्रीकृष्णसरस्वती । पंडित वक्ता कीं मूढमती । हे काय गणती आपणा ।।४९।। विधिलेख बोलासवें खोटा । राजा होय क्षणें सरंटा । न विचारी पापपुण्य साठा । निष्ठेचा मोठा भुकेला ।।५०।। गत जन्मार्जित न कळे भाव । ये जन्मी तरी न दिसे ठाव । तर्क हा पुरे श्रीगुरुराव । करील सर्व स्वच्छेंचि ।।५१।।. आपुले लीलारूप कीर्तन । गावे मागुती ऐसें शासन । आतां आज्ञेचे करूं पालन । निःशंक मन जाहले ।।५२।। सुदीर्घ काळ श्रीकृष्णसंगती । करितां नाठवली जया संसृती । रंगले गुरुरंगी दिवसराती । काळ दवडिती गुरुसेवे ।।५३।। वेणी माधव ते दळवी लाड । म्हादबासी न देहाची चाड । विश्वपंत म्हणे गुरुपदा आड । येई तें द्वाड टाकावें ।।५४।। फारीकास न गुरुविण छंद । सदा सेवी पदाब्ज मकरंद । श्रीगुरुसंगती संतोष आनंत । वाटे भक्तवृंद ऐसे ते ।।५५।। वेदशास्त्रादि विद्यापटु । आळंदीस गेला विप्रबटु । संसारानुभव जाणुनि कटु । गावेशा भेटूं इच्छीतसे ।।५६।। ज्ञानेशें तया स्वानुभवें । भक्तिप्रेम विशद आघवें । करूनि दावितां गुरुपद सेवावें । करवीरा जावें वाटले ।।५७।। यावज्जन्म सेवे परते । कांहीच वरिलें नाही चित्ते । बळकट ऐसा पूर्वार्जिते । वैराग्यमठातें पातला ।।५८।। ऐसें श्रीगुरुशिष्यमंडळ । वंदू तयांचे चरणकमळ । ज्यांचिया संगतीं श्रीकृष्णदयाळ । लीला खेळ खेळला ।।५९।। भागा आलिया निजधर्मी रत । श्रीगुरुशासना सावध चित । सर्वदा कामादि दोष मुक्त । अवस्थात्रयांत गुरुस्मृति ।।६०।। अंतःकरण इंद्रियें स्ववश । ठेविलीं लावुनि विवेकांकुश । अवघड हे विना पूर्व पुण्यांश । राहिले निराश अखंड ।।६१।। कदाचित् श्रीकृष्णनाथ देशिक । दर्शन देऊनि झाला तारक । जन्मांतरार्जित पुण्यमूलक । आन हें कौतुक नव्हेचि ।।६२।। प्रेमानंदे गुरुपदीं आसरा । घेती मानूनि तुच्छ संसारा । वियोग न साहे ज्यांच्या अंतरा । त्या गुराकिंकरा प्रार्थीतसे ।।६३।। गुरु गुप्त होतां वैराग्यमठीं । सोडूनि बैसती गंगातटी । क्षुधातृषेची विसरूनि आटाटी । बोलती गोष्टी गुरुच्या ।।६४।। श्रीगुरुकृष्णाचे उपासक । अन्यही तेथ जमती लोक । आपुला अनुभव सांगे प्रत्येक । तयाचे लेखक भक्त हो ।।६५।। तुमचे दारींचा मी भिकारी । शिळी ताजी वाढा शिदोरी । उच्छिष्टाचीच आस मी करी । अमृतसरी न जयाची ।।६६।। लिहून ठेविले स्वानुभव । ते मज दावाल चरित वैभव । लिहितां पत्रीं उपकार ठेव । तुमचें वैभव मिळे जगा ।।६७।। ज्ञानेश नामा तुकाराम । एकनाथ चोखा भक्तोत्तम । ते तुम्ही पुढती घेऊनि जन्म । गुरुकैवल्यधाम सेविला ।।६८।। संसार करितां पूर्ण विरागी । धन्य जन्मला तुम्ही जगीं । काळ कंठिला श्रीगुरुसंगी । करी मी सलगी तुम्हांसवें ।।६१।। चरित लिहावें घेतला छंद । मी तरी केवळ बुध्दिमंद । तुमचिया बोले कथा प्रबंथ । सर्व सानंद गाईन ।।७०।। वेणीमाधवें दिधला सुत । श्रीगुरुराया मान्य तदुक्त । तैसा तुमचा बोल यथार्थ । होईल समाप्त चिंतिलें ।।७१।। मार्ग दाखवी तुमचें अनुमोदन । मिळालें तुमचे इच्छेसम दान । यावरी गाईन कथा पावन । चरित श्रीकृष्णगुरूंचे ।।७२।। परी अज्ञानें भासें उणीव । गेले सर्वही गुरुभक्त मानव । हुरहुर मना वाटे यास्तव । येतसे आठव घडीघडी ।।७३।। कथानकांचा नाही संचय । धैर्यदाते गेले प्रेममय । व्यासदिकांचा सरला आश्रय । घडिघडि उपाय दाविती जे ।।७४।। परांडेकर जणुं चित्रगुप्त । आज ते परी राहिले गुप्त । एकाकी वार्धक्य व्याधित्रस्त । जाणे गुरुनाथ आपण ।।७५।। विचारूनि परी बघतां दृष्टांत । भयांचे मुळीं न कारण येथ । कर्ता करविता स्वये भगवंत । परी हें चित्त चंचळ ।।७६।। "आम्ही सांगूं तें लिहा ग्रंथी । तोडूनि टाकूं अज्ञान ग्रंथी । कासया करणें लागे खंती । निर्दिष्ट पंथी चालावे '' ।।७७।। केव्हढा करुणेचा सागर । अखिल ज्ञानाचें आगर । पाठीस उभा धैर्याचा डोंगर । सांगे अभयकर उभवूनि ।।७८।। सांगू आम्हींच लिहूं आम्ही । कथानकाची आहे हमी । अहंभावना वासना उर्मी । टाकूनि कर्मी निमग्र हो ।।७९।। यावरी अन्य विचार त्यानें । करावे जैसे तो देव सांगे । आतां अधिक उणिया प्रसंगे । दवडूं उगे न क्षणक्षण ।।८०।। धरूनि गुरुपदाची उत्कंठा । द्विजबटु आला वैराग्य मठा । स्वामी म्हणती बरवा सांठा । गमला गोमटा उपदेश कीं ।।८१।। येथें राहसी काय ब्राह्मणा । शेंडे फळाची गोडी आपणा । ज्ञानदेवेंचि केली प्रेरणा । भविष्य कारणा जाणुनी ।।८२।। जनांची न बघवे अधोगती । अमोल आयु वृथा वेचिती । कळवळले संत ज्ञानेश प्रभृति । सोपान निवृत्ती मुक्ताई ।।८३।। मेघवृष्टीस केला उपदेश । प्रेमीजनांचे हरिती क्लेश । जाणूनियां तुझें मानस । करवीरास धाडिलें ।।८४।। पात्रें मांडिली घालूनि रांगोळी । करूनि आले अवघे आंघोळी । तुझ्या नशीबीं पक्वान्ने पोळी । जाहली होळी पापांची ।।८५।। अम्हां पाहिजे परी चित्त । शरीरसेवा यथोचित्त । राहटी अवघड आहे अत्यंत । विवेक निश्चित पाहिजे ।।८६।। अवश्य तितुका दिसतो संचय । म्हणवूनि मनीं वैराग्य उदयं । आतां उरलें न दिसें भय । जपून पाय टाकिंता पुढे ।।८७।। साष्टांग वंदन करी व्यास । म्हणे देवा तूं ज्ञानेशा खास । करवीर क्षेत्रीं असतां वास । आळंदीस गेलों मी ।।८८।। असो जाहलें तेही बरें । कष्टावें लागे आधीं शरीरे । हें तत्त्व दाविलें ज्ञानेश्वरें । मनोरथ पुरे जाहले ।।८९।। आतां येथूनि श्रीगुरुमाये । दीन हा दुबळा घालवूं नये । गोंधळेल मन संसार भयें । चंचलता हृदये वरिली असे ।।९०।। तुमचा मुखचंद्र देखतां देवा । वाटतें अखंड करूं सेवा । क्षणही फुकट जाऊं न द्यावा । भविष्य जीवा काय कळे ।।९१।। आज उद्यां वा वर्षे दहा । वर्षाशतांतरीं मरण देहा । जन्मला तयाचा शेवटचि हा । पडांवे मोहा बळी कां ।।९२।। म्हणतसा सिद्ध आहे आहार । भोजना तरी होई तयार । वाटे केला मंदगिकार । सर्वस्वी उदार दयाळुवा ।।९३।। ऐसा जवळ केला व्यास । गुरुनीं योग्य जाणूनि दास । पुढें येणार तो बहुकार्यास । इतरां भविष्य काय कळे ।।९४।। भगवत्रामस्मरण दिनराती । करितां अनायासें जन तरती । नाहीं याहून सुलभ संपत्ती । संत शिकविती आचरूनि ।।९५।। शरीर मनें जाहली दुबळी । स्वधर्म कर्मे न घडती मुळीं । नाम गान तैं संत मंडळी । शिकवूनि गेली सर्वत्र ।।९६।। घडावें सहज संसार करितां । संकटीं आराम नाम गातां । सुलभ नाहींच मार्ग या परता । सांगता संता रुचले हें ।।९७।। निर्लज्ज रामकृष्ण गोविंद । गातां भोगिती प्रेमानंद । अनंत जना लाविती छंद । संसार बंध तुटे तो ।।९८।। श्रीगुरू कृष्णसरस्वती । व्यास तेचि कर्मीं योजिती । कथा रसाळ असे ती पुढती । ऐका हो महती गुरूची ।।९९।। यावरी वदवील तो दयाघन । उगाचि करूं तयाचें लेखन । आवडीचे जन करिती पठण । भक्त श्रीकृष्णगुरूचे ।।१००।। कवणा वाटेल करूं निंदा । नित्याचा हाचि जया धंदा ऐशियाचिया नमूनि पदा । विनवूं खेदा न करावें ।।१०१।। तुमचे कर्तव्या न येऊं आड । यथेष्ठ करा जें लागे गोड । प्रार्थना एक मन ठेवूनि धड । चरित्र पठण करावें ।।१०२।। बऱ्यासी शोभा आणि वाईट । खोट्यामुळेंचि खरें अवीट । निंदास्तुतीची नाही खंत आत्मा भगवंत प्रेरक ।।१०३।। तयाची जैशी जैशी प्रेरणा । होईल पुष्टी तेचि लेखना । यावरी ठेवूनि सावथ मना । चरित्र श्रवण करावें ।।१०४।। इति श्रीकृष्णलीलामृत । प्रथमोध्याय उत्तरचरित । पठण श्रवण करोत भक्त । भद्रगिरिनाथ प्रेरक ।।१०५।।

। । इति प्रथमाध्याय गोड हा । ।