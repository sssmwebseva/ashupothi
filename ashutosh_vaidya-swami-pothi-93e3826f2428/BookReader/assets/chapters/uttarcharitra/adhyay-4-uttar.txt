अध्याय ४ था
श्लोक
आप्पा नामक विप्रसज्जनसुधी श्रीदत्त करी । भार्या भर्तृमनोनुगा प्रियतमा ते अन्नपूर्णा घरीं ।।
त्यांचा देखुनि शुद्ध भाव उदरा येशी स्वयें श्रीपती । श्रीकृष्णा करुणार्णवा गुरुवरा पावे मला संप्रती ।।१।।
हट्‌टी ब्राह्मण वेणिमाधव परी निष्ठा मनीं निश्चल । देसी त्या म्हसईपठारविपिनीं मिष्टाशनें दुर्मिळ ।।
भाग्याचे अति भृत्य लाड दळवी त्या ठेविशी संगती । श्रीकृष्णा करुणार्णवा गुरुवरा पावे मला संम्रती ।।२।।
श्रीगणेशाय नम: । श्रीगुरुभ्यो नम: । श्रीसांबसदाशिवाय नमः ।।
श्रीगुरुसद्‌गुरो ज्ञानसूर्या । भीक मज घाला पूर्ण दया । विकारवशता जावो विलया । सेवूं पायां मोकळ्या मनें ।।१।। तुमचा करुणामृतार्णव । स्नानार्थ तेथ माझी घांव । अभागी कैसा दास हा तव । श्रीगरुदेवा उदारा ।।२।। कांही घडतां मना अनुकूल । म्हणे मी गुरुकृपेचें फळ । प्रतिकूल किंचित् येतां काळ । श्रद्धा अढळ टिकेना ।।३।। मन कैसें आत्मघातकी । पदोपदीं करी विश्वासघात कीं । गतामृतानुभव विसरून टाकी । चंचल पातकी केवळ ।।४।। अनुकूल अथवा प्रतिकूलस्थिती । स्वकर्मासमचि चालूनि येती । अंगी नाहीं सहनशक्ती । सदैव आसक्ती सुखाची ।।५।। तुमचें करणें सदैव शुभ । चित्तीं होऊं न दे क्षोम । द्याल कीं चरितलेखनलाभ । करूं प्रारंभ सुखे पुढें ।।६।। तिरस्कृति पुरस्कृति मानावमान । हानिलाभादि जीवनमरण । प्रशंसा निंदा प्रसंग कारण । विषमता वारण व्हावया ।।७।। शांति संतोषानुभव दृढ । कराया जणू हें निर्मिले गूढ । सतत प्रयत्नें विवेकारूढ । होईल मूढ चित्त हें ।।८।। घडे ते केवळ कल्याणार्थ । भक्ता मिळे तो वैरिया अर्थ । समविषम भावरहित समर्थ । वागे व्यर्थ कुतर्क मनीं ।।९।। पदरीं पडणार सर्व कल्याण । अखंड सेवितां श्रीगरुचरण । कुतर्क मोहमायावरण । निरस्त पूर्ण होईल ।।१०।। गुरु गुप्त होतां वैराग्यमठ । सोडूनि वसविती गंगातट । गुरुगीत गाती मुक्तकंठ । सेवक एकनिष्ठ विरागी ।।११।। एकास एक पुसती वार्ता । स्वानुभव विस्तृत वदा आतां । गुरुकथेवीण काळ जातां । होय प्राणांतासमान ।।१२।। सर्वस्वत्यागे श्रीगरुच्छंद । घेतला ऐसे सेवकवृंद । अष्टौप्रहर आनंदकंद । पदकमलास्वाद सेविती ।।१३।। शिष्य संवादी पावले उदय । अनेक नूतन कथासमुदाय । त्या नांव उत्तरचरित होय । ऐका लोकद्वय साधक ।।१४।। प्रसिद्धी झाली तै पासून । जमूं लागले असंख्य जन । श्रीकृपाप्रसाद कैसा कवण । लाभला ते न समजले ।।१५।। स्थापन झाली निजबोधमठिका । आगमन घडे तेथें अनेका । पुसतां न पुसतां स्वकथानक भाविका । कथितां उसंत नसे ।।१६।। समजूं लागले नूतन चरित । अप्रसिद्ध ते होय विदित । ऐशिया समयीं श्रीगुरुनाथ । स्वप्नी आज्ञापती लेखन ।।१७।। संपविलें मागें कळले तें चरित । परी न कळलें तें आहे बहुत । मिळे त्यांतील हळूहळू सांप्रत । लेखन लाभार्थ होय तें ।।१८।। जन येती त्या नसे गणती । अनुभव आलियावरी सांगती । कोणा शिष्यांस वाटतां महती । दप्तरी ठेविती लिहूनि ।।१९।। कित्येका ऐसा खेळ आवडे । परी लक्ष घालिती ते थोडे । व्यासास वाटे कधीं हें घडे । पदरी पडे पठनासी ।।२०।। पराडकरें लिहिली गाथा । उपयुक्त झाली मागील चरिता । आतां स्वामी वदविती स्वत: । अंतःस्फूर्तता सामर्थ्यें ।।२१।। खालीं मान घालूनि कौतुक । पहात रहाणें निर्भय निःशंकं । नेणती वेवकरणी ब्रम्हादिक । त्यागणें तर्क हेंचि बरें ।।२२।। बैसों लागले गंगेच्या काठी । संवादे त्यांच्या नूतनगोष्टी । बैसले जागी होतां न कष्टी । पदरीं पडती अनायसे ।।२३।। प्रारंभीचा शुभशकून । घडते तें पाहूं उगें राहून । वेणी माधव अंतःस्फुरण । सुखवी कथन गोड तें ।।२४।। एकदा आली विजयादशमी । फिराया सहज श्रीकृष्णस्वामी । शिवूबाईस म्हणती तुम्ही । येता नामी घडेल ।।२५।। सर्वदा तिजला सेवेकरी । म्हणती कशी ही विधवा नारी । अशुभ सर्वही कार्यातरीं । येत बरोबरी पुढें पुढें ।।२६।। कार्यार्थ निघतां अवचित पुढें । विधवा येतां अशुभ घडे । कळेना इजला कां येवढें । अभिमानमदें भुललीसे ।।२७।। कोणी सांगावे इजला उघड । जातीचीच हे नाही द्वाड । तव एक म्हणे गुरूस गोड । त्याची चाड तुम्हां नका ।।२८।। शिबूबाई तरी अनाथ अब्रला । गर्व कायसा तुम्हां दिसला । अन्नही पुरतें न मिळे तिजला । देखूनि बोला बोलतसा ।।२९।। पेढे साखर आम्र केळें । भक्त आणिती अनंत फळें । पाहीना जी उघडून डोळे । गरुकृपाबळें शांत मनीं ।।३०।। यामध्यें नाही तुमचा भाग । स्मरावा आत्मसंयमयोग । गुरुवचन मनीं धरूनि चांग । ढळों दे विराग न कदापि ।।३१।। कैसा दिसला तुम्हा अभिमान । अविचारें कां बोलतां वचन । अंधा आत्मसम अंध हे जन । ऐसें आचरण सोडारे ।।३२।। राहूनि गुरुसवे निरंतर । निजहित सांडूनि जाणें दूर । गुणदोष दुज्यांचे नरकद्वार । पाहणें निरंतर ओंगळवाणे ।।३३।। कवण हित काय अवश्य साधन । राहों येथें कां न स्मरे मन । स्वार्थ ना परमार्थ हीन आचरण । या नांव हित न बोलती ।।३४।। गुरूनीं केलें पाचारण । अबला आली पुढें म्हणून । कां व्यर्थ करितां दोषारोपण । जाणे कवण गुरुलीला ।।३५।। जियेच्या देहास नाम शिवा । वरी आवडली श्रीगुरुदेवा । असो ती सधवा अथवा विधवा । नव्हेचि अशिवा कदापि ।।३६।। आमुची तरी केवळ भगिनी । आणूं नका अन्यथा मनीं । निमग्न सदा गुरुपदचिंतनीं । दोष स्वजनी न शोधावे ।।३७।। तुम्ही नित्य करितां अपमान । अंतरसाक्षी जाणे परिपूर्ण । झालें नाही देवासी सहन । सवें ती म्हणून घेतली ।। ३८ ।। सत्य रे सत्य वेणी माधव । म्हणे गुरूचें करणे अपूर्व । मजही आहे अनंत अनुभव । गुरुचरितार्णव अगाध ।। ३९ ।। वेणीमाधव विप्र बहु साधा । अल्प लेखन पठण ज्ञान मर्यादा । चिंतीत राहे सदा गुरुपदा । अनुभव तोकडा जगताचा ।। ४० ।। आला डोंगरा तैं मौंजीबंथन । जहाले इतर संस्कारहीन । पठन लेखना पुरतें ज्ञान । दव्यार्जन साधन नसेचि ।। ४१ ।। संध्यापूजा पुरुषसूक्त । रुद्रसंस्था घे स्वेच्छें समस्त । मधुकरी मागे उदरभरणार्थ । नित्य रवळनाथ पूजीतसे ।। ४२ ।। न मिळे कांही पैसा दमडी । दारिद्र्यदशेत काळ दवडी । भगवत्ध्यानाची आवडी । त्यांतचि काढी रजनी दिन ।। ४३ ।। म्हणती तयासी शिष्यजन । गुरुकथा सांग सुखसाधन । येर म्हणे ऐका चित देऊन । सर्वस्वी कल्याणकारक ।। ४४ ।। शय्येवरी जागृत सहज । न कळत अवचित गाठी त्या नीज । तैसे विकार विचार मानसिज । पालटे गुरुराज चिंतनें ।। ४५ ।। विधि, नीळकंठ, मुनिमंडळ । स्ववश त्या करी न लगतां काळ । त्रिलोकी घालिती धुमाकूळ । तो काम समूळ दवडी गुरु ।। ४६ ।। सांगावी तितुकी महती थोडी । अनुभव स्वांगे घेतां गोडी । भल्याभल्यासी क्षणांत नाडी । तो काम झाडी समूळगुरु ।। ४७ ।। स्मरणें येतांचि हदयाकाशीं । दिसे तो पूर्णानंदराशी । खेळ चालिला असतां मनासीं । विस्मृति ग्रासी तयासी ।। ४८ ।। कोणी म्हणे वेणीमाधव बापा । स्वानुभव सांग करी कृपा । सेविले अनंत यतिजन भूपा । त्वत्पुण्य मापा कोण करी ।। ४९ ।। चुरिले गुरुपद शुद्धांतरंगें । फिरला असशील मागें मागें । शाय्या रचिली असशील स्वांगें । अनुभव सांगे आपुला ।।५ ० ।। देवाचा तूं आवडता दास । मुखीं घातलें असशील ग्रास । सेविला असशील प्रसादे शेष । सेवेची हौस पुरली कीं ।। ५१ ।। काळ सारावा श्रीगुण गातां । अथवा लीला कीर्तन ऐकतां । आवड हीच लागली चित्ता । श्रीगुरुगीता गाय बा ।।५२ ।। कान मन कैसें पहा उत्सुक । ऐकाया पु्ढती जागरूक । गुरुलीला अमृत पानें भूक । होय अधिकाधिक वृधिंगत ।।५३ ।। ऐकारे ऐका म्हणे वेणी । करुणासमुद्र ज्ञान दिनमणी । अस्तंगत झाला वाटतें मनी । आम्ही अज्ञानी म्हणवूनि ।।५ ४ ।। नाहीं पडो दिलें सांकडे । रक्षणकर्ता तो चोहींकडे । काळही करूं न शके वाकुडें । गुरुपद रोकडें कल्याण ।।५५ ।। परी आज तो आहे कोठे । प्रत्यक्ष न दिसे दैव ओखटें । घडिघडि आमुचा कंठ दाटे । वियोगें फाटे अंतर । ५६ ।। घळघळ चालले अश्रु नयनीं । रडूं लागले सर्व ते स्थानीं । विष्णुपंत म्हणे ऐका वाणी । वेड्या वाणी कां करितां ।।५७ ।। स्मरणमात्रें जो वारी शोक । जवळी आहे पहा निःशंक । अजरामर तो अंतकांतक विश्वव्यापक परमात्मा ।। ५८ ।। पहा एकाग्र करूनि मन । दिसतो कैसा साकार सगुण । आपुलिया देहाचें विस्मरण । प्रेमविश्वास घन आमुचें ।।५९ ।। प्रेमे नाचूंया करूं भजन । रामकृष्ण नामगानीं तल्लीन । अष्टौ प्रहर तयाचें चिंतन । पहा सुखसाधन केवढें ।। ६० ।। बाहेर वाटे जाहला गुप्त । ध्यानें सुगम निज हृद्यांत । आठही प्रहर मूर्तिमंत । बघतां तृप्त व्हाल कीं ।। ६१ ।। पांचाभूतांचे घेतलें उसनें । परत केलें ते त्याकारणें । त्यागिला देह श्रीरामकृष्णें । जाणूनि होणे अज्ञ कां । १६२ ।। चुकवितां न चुके तो परिणाम होय । फुकट तयाचा विचार काय । गुरुगुण कीर्तन श्रवणोपाय । धरारे पाय दृढ मनीं ।।६३ ।। तरी शोकाचा करी त्याग । अनुभव आपुला आधीं सांग । गुरुकथा आयुष्य सदुपयोग । जाणूनि कां मग वेड हें ।।६४ ।। वेणी म्हणे मी नेणे ज्योतिष । ग्रहनक्षत्रांचे गुणदोष । वचनासरसे ज्ञानविशेष । दे आदिपुरुष श्रीगुरु ।। ६५ ।। अध्ययनावीण झालों गणक । होणारासारिखें मम बोल सम्यक । कृष्णगुरूंनी केले कौतुक । येती बहु लोक पुसावया ।। ६६ ।। सांग गेलें ते चालू होणार । वदवी जैसे तो ज्ञानभास्कर । हालती अंतस्थ बुद्धिसूत्र । विश्वव्यापार यदिच्छे चाले ।। ६७ ।। एकदां घडले कांही विपरीत । सांगता वृत्ति संकुचित । लज्जा वाटे वाचा कुंठित । राखावें गुप्त अकर्म ।। ६८ ।। हासोनि बोले तेव्हां व्यास । लाज सोडाजी श्रीगुरुदास । ऐकावे ही आमुची आस । फुकट उदास होऊं नका ।। ६९ ।। कामें नाडिलें असेल चित्त । तरी तें कांही नसे विपरीत । नाडले ऋषि मुनि देव महंत । सांगावे वृत्त आपुलें ।। ७० ।। कामें नाडिला मुख्य ब्रम्हा । हें काय ठावें नाही तुम्हां । विसरे भवानीवर स्वमहिमा । जाहला कामासक्त तो ।। ७१ ।। वृंदेसाठी स्मशानवासी । वैकुंठनाथ हे कां नेणसी । आणू नको लाज मानसी । सांग आम्हासी गुरुलीला ।। ७२ ।। पराशर मुनिवर्य व्यासजनक । जयाचा नातू प्रत्यक्ष लुक । शंकला अल्प न करितां अविवेक । कीर्तीची राखरांगोळी करी ।।७ ३ ।। क्षणें निजतपा झाले पारखे । वसिष्ठ विश्वमित्रासारखे । सोसवले न त्या कामाचे झटके । वेणी ठाउके न कां तुला ।। ७४ ।। क्रोधें केलें असशील भलतें । आम्हा आधी सांग वृत्त तें । झडपिलें किंवा मत्सरभूतें । लोभ चित्तातें ग्रासी वा ।। ७५ ।। गुरूंनी झाडिले कां मोहमद । सविस्तर आपुली कथा वद । उगाचि मानू खेंद । बघ शिष्यवृंद उत्सुक हा ।। ७६ ।। हंसतमुख वदे वेणीमाथव । व्यासा कैसा तूं चतुर मानव । किती करिसीरें उपद्रव । असो ऐके तव अभीष्ट ।। ७७ ।। घडले तें वदतां काय लाज । बालब्रम्हचारी मी द्विज । एकदां मनांत आलें सहज । विवाहसुख मज पारखें ।। ७८ ।। राहुन गेली इतुकी वासना । आला देहास वृद्धपणा । ऐशीच होती विधीची घटना । वेड्या मना भुलसी कां ।।७९।। आजवरी जो विचार न मुळीं । कुकल्पना कां मनास जाळी । आला शनि बारावे स्थळीं । मेळवील धुळी मंगळ ।।८०।। राहू केतूचा असावा खेळ । किंवा मम दैव अमंगळ । शुभस्थानींचा रक्षक दयाळ । करी कां आबाळ दीनाची ।।८१।। अहारे दुष्टा दैवा कटकटा । काय म्हणूनि ही मांडिली चेष्टा । आपुले परके म्हणतील करंटा । पाऊल पडतां कुमार्गी ।।८२।। अनंत विचारांचे काहूर । मना लावूनि सोडिती हुरहूर । झालों तैं मी वेडा पामर । सोडूनि डोंगर निघालों ।।८३।। प्रथम पार्थिले श्रीरवळनाथा । समुख जाऊनि जोडिले हाता । मदनहना श्रीगिरिजाकांता । बरवी चिंता लाविली ।।८४।। लागलास तूं भिल्लिणी पाठीं । वेडा झालास मोहिनीसाठीं । परी थोरांची थोरचि गोठी । नव्हे अपकीर्ति कदापि ।।८५।। होतें ऐसें तुझिया मनीं । दिधली नाही मजला कां गृहिणी । पहिलाचि पडतो विवाहबंधनी । होती हानी न कीर्तीचि ।।८६।। भकलें मन हें दारोदारीं । फिरतां नावरे विचार न करी । शिकविलें मी या परोपरी । खटपट सारी वृथा कीं ।।८७।। संन्यासी होती मुंडुनी मुंडा । त्यांचाही न सरे गडबड गुंडा । जिंकू न शकले या कामगुंडा । स्वपदीं धोंडा मारिती स्वयें ।।८८।। जन्मापासूनि अरण्यवासी । निजकर्मी तपोराशी । ऐशासही कामवासना विवशी । क्षणांत ग्रासी अनुभव हा ।।८९।। राख माखिली वाढविल्या जटा । हातीं सर्वदा सोटा लोटा । रुद्राक्ष माळा चिलीम चिमटा । अबला चिमटा काढिती परी ।।९०।। ऐसा काम कां निर्मिला देवा । गणिलें येणें न विधिहरी भवा । मत्सम यःकश्चित मानवा । करूनि कणवा रक्षावें ।।९१।। करविरीं आहे पाठिराखा । निदानींचा तो श्रीगुरुसखा । जाणूनि माझिया दुःखसुखा । उपाय निका करील ।।९२।। सिंहासनीं बैसला दिसतां । बारा वाटा पळेल व्यथा । माझिया मना कुविचार रता । शासनकर्ता स्वयें तो ।।९३।। दक्षिणकेदार रवळनाथा । प्रार्थूनि पदीं ठेविला माथा । त्वरित लागलों करवीर पथा । विचार अन्यथा मावळले ।।९४।। निघालों यावया वैराग्यभुवना । मार्ग चालतां दिसे गुरुराणा । यत्पदापुढे काम टिकेना । मम मनदमना सिद्ध तो ।।९५।। मन्यथें केलें कवणाचें बरवें । नारद नारदी झाला हें ठावें । हारविलें महत्त्व थोरल्या देवें । सुटला सुदैवें न कुणीही ।।९६।। परनारी वासनेचें फळ । इंद्रचंद्रादि स्वकर्में विकळ । विश्वमित्रास भरतां चळ । गेले तपोबळ लयासी ।।९७।। जगप्रसिद्ध तो एकीच पुरा । वंदू त्या शुका व्यासकुमरा । बोथट पूर्ण केलें कामशरा । ऐसा न दुसरा ऐकिला ।।९८।। ते काळीं दुजा नसेल कोणी । कलींत आज दिसे तें नयनीं । वैराग्यमठीं कामाची कहाणी । ऐकिली कानीं न कदापि ।।९९।। स्वयें गुरुदेव मम पूर्णकाम । नारी नर तेथें अवघे सम । मार सुंदररूप मनोविश्राम । आम्हांस सुगम जाहला ।।१००।। काम गेला परी अहंकार । शुकास झडपी पिशाच्च घोर । तन्निरसनार्थं गुरु भूवर । करणें सत्वर पडिले तया ।।१०१।। आमुची श्रीगुरुपरंपरा । विसर पाडीत आपुल्या शरीरा । आठव एकचि जगदुद्धारा । नसे तदितरा जगत्स्मृति ।।१०२।। कशाचा कामक्रोधादि अहंकार । नाठवे जया घेणें आहार । म्हणवि मी तयाचा किंकर । नाडी कुविचार कां मग ।।१०३।। भूत प्रेत पिशाच्च बाधा । हटविले जेणें महा समंधा । तो काय माझिया कामक्रोधा । सहज अवरोधा न करील ।।१०४।। पाउला पुढें पडतां पाऊल । दिसों लागला कुविचाराचल । पद स्मरणेंचि कीं नाश समूळ । कामबागूल पळाला ।।१०५।। सद्‌गुरुस्मरणें कुतर्क वासना । मावळली स्वयेंचि तदा भास ना । नकळे कोणी दिधले शासना । हृदयासनाधीष्ठिताविणें ।।१०६।। गुरुस्मरणाचा पहारे झटका । दर्शनेच्छा ती कुकल्पना सुटका । सेवा कुणाची गेली फुकट कां । प्रेमाचा भुका गुरुदेव ।।१०७।। स्पर्शेंचि अनंतकामिनीकाम । गोकुळींचा कान्हा पुरुषोत्तम । क्षण न लागतां पाववी शम । कृष्णगुरु तो ममतारक ।।१०८।। वाट चालतां स्पष्ट तो नयना । दिसों लागला श्रीगुरुराया । कोठें काय मी करितों कळेना । ममत्व विस्मरणा पावलें ।।१०९।। प्राशिलें सुखसर्वस्व अमृत । शब्दें सांगतां नये इंगित । व्यासा अनुभव आचरणांत । आहे सत्य सांगतो तुज ।।११०।। भयाचें कारण तें पावले अस्त । एकविध अचल अखंड चित । विश्वासें झालों विकारमुक्त । यावरी शांत सुखी मी ।।१११।। पुसतसे कोणी हवे कां स्त्रीसुख । पुसता दिसेना कोणी एक । ऐकतां पूर्ण झालों मूक । म्हणे मी बालक गुरुमाये ।।११२।। काय पूर्वीची सत्कर्मे जोड । श्रीगुरुसंगती लाभली गोड । नाहीं नाहीरे मोक्षाची चाड । लाभावे अखंड सेवासुख ।।११३।। उद्‌भवली आज कुवासना । तेंचि कारण झाली गुरुदर्शना । पोंचलो जाऊन वैराग्यभुवना । संतोष मना वाटला ।।११४।। मजकडे पाहूनि हास्य बदन । समीप येतो कारुण्यसदन । पुसतसे वेणी शांत कीं मन । वादळ शमन जाहलें कीं ।।११५।। मी म्हणे मार्गीच झालों मोकळा । आतां प्रत्यक्ष देखें पदकमळा । बाळाचा बहु पुरविला लळा । विश्वासबळा द्यावें मज ।।११६।। कृतकार्य झाला आतां जा जा । येणार नाहीं पुन्हा ती समजा । पाटील बावा पाचारी द्विजा । मारावी मजा गुरु म्हणे ।।११७।। परतलो वाडी रत्नागिरीस । पूर्ण झाली कां तुमची हौस । बोलूं नये ते वदवी व्यास । सरला इतिहास आमुचा ।।११८।। इति श्रीकृष्णलीलामृत । चतुर्थाध्याय उत्तरचरित । भाविक श्रवणपठण करोत । भद्रगिरीनाथ करविता ।।११९।। 
।। इति चतुर्थोध्याय गोड हा ।।