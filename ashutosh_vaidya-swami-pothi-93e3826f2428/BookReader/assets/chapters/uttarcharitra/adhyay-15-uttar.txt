
अध्याय १५ वा
।। श्रीगणेशाय नम । दत्तात्रेयाय नम ।।
हृदयासनीं श्रीगुरुदेवा । बैसावें अखंड सदाशिवा । चंचल चित्ताच्या सरतील धांवा । अनित्य विभवा न वांच्छी  ।। १ ।। झालिया तुमचें रूपदर्शन । न भंगे कदापि समाधान । वासना देशोधडी होऊन । संतुष्ट जीवन राहील  ।। २ ।। अभिमान पळेल वाटां बारा । अरिवर्गाचा उडेल थारा । ध्यानमात्र तव चरितसागरा । तरणी परतीरा पाववील  ।। ३ ।। मंदावली मति कार्यप्रवण । त्वत्पदध्यान सर्वस्व साधन । पदध्यानें मी सिद्धी पावेन । मंगलायतन ध्यान तुझें  ।। ४ ।। ध्यान तव कथाप्रबंध स्फूर्ति । ध्यान तव मार्गदर्शक युक्ती । अविरत ध्यान निष्ठास्मृती । राहतां मुक्ती गौण त्यापुढें  ।। ५ ।। थुमच्याकृपे तें धरूनि ध्यान । पुढती करूं चरित्रलेखन । भयशंकादिकी घेतलें रान । आतां कथन करूं पुढे  ।। ६ ।। स्थापन जाहली निजबोधमठी । वीणा चालिला अहोराती । शिष्यगण परी थोडे असती । निश्चय चित्तीं दृढ वसे  ।। ७ ।। श्रीगुरुशासन आमुचा धर्म । आम्ही कदां न सोडूं हें कर्म । देह स्वाधीन तंव गाऊं नाम । वाटती श्रम न गुरुकृपें  ।। ८ ।। सुरक्षित ऐसा यथाप्रकार । चालिला असतां नित्य व्यवहार । शिष्य एक अनंत आळतेकर । होता किंकरगणामाजीं  ।। ९ ।। वैराग्यमठी श्रीगुरुरायासवें । काळ क्रमिला तेणें सद्भावें । तत्पूर्वपुण्य कवणा ठावें । चरित्र ऐकावें यावरी  ।। १० ।। निजकर्म कुटुंबपोषण दिवसा । सारूनि येई वैराग्यनिवासा । श्रीगुरुपदसेवेची लालसा । क्रमी मग निशा तेथेचिं  ।। ११ ।। रात्रीं निजगृहा भोजनार्थ । गमन तयाचें अनिश्चित । सेवेंत खंड पडो न देत । करी कालोचित घडे तें  ।। १२ ।। श्रीगुरुसंगती एकक्षण । जातां मानी बहु समाधान । सरली रजनी हें ही विस्मरण । विकलें तनुमन सेवेसी  ।। १३ ।। सान्निध्य साधिलें दृढविश्वासें । एकविध श्रीगुरु शिष्य ऐसे । गुरु गुप्त होतां वेडेपिसे । बैसती तैसे एकत्र  ।। १४ ।। प्रगट जाहले तें किंचित । राहूनि गेले अपरिमित । तें ते बोलूं लागले चरित उत्तरकथार्थ साधाया  ।। १५ ।। श्रीगुरुमाईची अपूर्वाई । रहावी जगतांत चिरस्थाई । कृष्ण गोकुळिचा मागुती येई । भावना नाही दुजी तया  ।। १६ ।। राजभृत्य जनीं मारितां फटके । धारवाडकर म्हणे बळ लटिकें । हार खाईल तद्दैवचि फुटकें । गुरुनाम सुटकेस्तव घेऊं  ।। १७ ।। आमुचें कवच गुरुनामस्मृति । असतां फटक्याची कायशी भिती । असो ते कता कथिजेल पुढती । अळतेकर संगती ऐकावी  ।। १८ ।। अत्युत्कट भावनेचा उद्यम । लेखन भाषण संवाद सप्रेम । हा मुख्य एक कार्यक्रम । चरितोपक्रम साधिती  ।। १९ ।। आम्ही आणि आमुचे दास । भेदाचा यांत ना लवलेश । सोडारे सोडा भ्रम निशेष । गुरुवच खास असती हे  ।। २० ।। आम्ही सांगू तें वदला देशिक । अभेदपणाची कसोटी  निशंक । अळतेकरांचें कथानक । पहाजी प्रतीक तयाचें  ।। २१ ।। कांही बोलतां इकडे तिकडे । मूळ राहिलें एकीकडे । गुरुशिष्यस्तवन करी वेडें । म्हणून घडे प्रमाद हा  ।। २२ ।। अळतेकर अनंत कार्यापुरता । कदाचित दिसे स्वगृहा जातां । नावडे वित्त सदन कांता । गुंतली ममता गुरुपदीं  ।। २३ ।। नित्यवत् एकदिन सायंकाळीं । अनंत एकला श्रीगुरुजवळी । समीप न अन्य भक्त मंडळी । करणी तैं केली रिपरीत  ।। २४ ।। स्वकरीं धरूनि अनंतकर । निज सिंहासनीं तो किंकर । बैसविला करूनि बलात्कार । म्हणती अधीर होऊं नको  ।। २५ ।। योग्य तें तुजला योग्यतेवीण । सांग सांगरे देईल कोण । भोगी सुखें आत्मानुसंधान । विकारवश मन करूं नको  ।। २६ ।। येईल कोण पाहील कोण । अवघे मजला देतील दूषण । क्षुद्रविचारें काय हा शीण । रहावें पूर्ण अविकारी  ।। २७ ।। येईल कोणी नर वा वनिता । येथ येऊं न शके विधाता । पाहील तुजला ऐशी सत्ता । नाही शोधितां त्रिभुवनीं  ।। २८ ।। अखंड न लवे नेत्रपाती । पुढती पाहतां श्रीगुरुमूर्ति । भक्तास पडली देहविस्मृती । सुखसीमा ती गमतसे  ।। २९ ।। असे मी श्रीगुरुसिंहासनीं । अंतर्बाह्य मज व्यापिलें गुरूंनीं । गुरूवीण रिती न दिसे मेदिनी । मीपण विसरूनि जाय तो  ।। ३० ।। सवेंचि वाटलें आपण पुढती । सिंहासनी असे श्रीगुरुमूर्ति । हांसोनि म्हणती सांगावें किती । जंबूक भिवविती सिंहासी  ।। ३१ ।। विसरूनि गेले मी तूं पण । विसरूनि गेलें द्वैताचें भान । आतां कोठें शोधावें दोन । धरावें मोन उगेचि  ।। ३२ ।। आज तंव दिसले कांही वेगळें । देहावर येता अनंता कले । गुरूंनी निजासनीं बैसविलें बळें । विचार सगळे कुंठित  ।। ३३ ।। उभा राहिला सोडितां पुढती । हात जोड़ूनि करी विनंती । रुचली न मला अनन्य स्थिती । आनंद द्वैती भरलासे  ।। ३४ ।। सेव्यसेवक हे असतां दोन । सेवेस तेथें मिळे स्थान । प्रेमास अवश्य दुजेपण । हें कां कथन करणें पडे  ।। ३५ ।। सगुणरूप तव श्रीगुरुदेवा । आमुचा ध्यानानंद ठेवा । पळाला दूर अभिमान गोवा । वासनार्णवा लंघिलें  ।। ३६ ।। त्वद्ध्यानमग्न होतां मन । षडरि न केवळ देहविस्मरण । ध्यातयापरी ध्येयसाधन । नसतां उन्मूलन प्रेमाचें  ।। ३७ ।। अद्वैतानुभव भयग्रस्त । गुरुपुढें वेडेवांकुडे मदुक्त । बोलिलों परी हें कर्म अयुक्त । अज्ञानासक्त टोणपा मी  ।। ३८ ।। विसरलों प्रसंग वेळकाळ । विसरलों कोठें मी हें स्थळ । भयातिरेकें उडविला गोंधळ । गुरुराया सकळ जाणसी तूं  ।। ३९ ।। नको नको हें मजला अद्वैत । करील ज्ञानाहंकारघात । वासनेचा होईल बुजबुजाट । मन अविनीत पहिलेंचि  ।। ४० ।। एवढी असह्य आमुची व्याधी । तुमचें ध्यान त्या दिव्यौषधी । तवपद प्रेम पीयूषाब्धि । मी तंव सोडी न कदापि  ।। ४१ ।। सिंहासनस्थ तव रम्य मूर्ति । अखंड दिसतां समाधिस्थिती । क्षुधातृषादि अवघी विस्मृती । ज्ञानाची महती न त्यापुढें  ।। ४२ ।। नलगे नलगे अपवर्ग । आम्हांस नको देवा स्वर्ग । भजनप्रेम रुचे अभंग । तव दाससंग आवडे  ।। ४३ ।। गुरूंनी बैसविलें सिंहासनीं । आठवहि त्याचा लेश न मनीं । मस्तक ठेवूनियां चरणीं । म्हणे तूं जननी गुरुमाये  ।। ४४ ।। कालातरें पुढें हें वृत्त । इतर सेवकजना जाहलें विदित । कळतां सगळे आश्चर्यभरित । म्हणती अनंत पुण्य याचें  ।। ४५ ।। पुसती मनीं धरूनि उत्कंठा । काय तुज गमलें सिंहासनस्था । पुढें उभा गुरुमोक्षदाता । सांग अनंता कथा तेचि  ।। ४६ ।। ऱोता दोघेचि कीं तिजा कवण । होते पूर्ण कीं प्रसंगस्मरण । भयग्रस्त कीं प्रसन्न मन । झालें ते कथन करावें  ।। ४७ ।। येर उत्तरला सविस्तर कथा । संकोच नाहीं तुम्हां सांगतां । गुरुदर्शना मी आलों अवचिता । आसनीं समर्था देखिलें  ।। ४८ ।। दिसला जैसा कां वैकुंठनाथ । शांतिपयोनिधी गुरु मूर्तिमंत । सुरम्य देहधारी भगवंत । दर्शनें चित्त वेडावलें  ।। ४९ ।।  वाटूं लागलें सर्वचि अपूर्व । एकलाचि दिसे श्रीगुरुराव । नमन करितां मी घेतली धांव । म्हणती तव दैंव उदेलें  ।। ५० ।। उचलूनि घेतलें वरच्यावरी । नेऊन बैसविलें आसनावरी । वृत्ती माझी तैं झाली बावरी । विचार अंतरी स्फुरेना  ।। ५१ ।। ळागे न गुरुशक्तीचा अंदाज । गमला हनुमान वा कुंतीतनुज । हतबल जाहलों उचलितां मज । विचार मनसिज काय बोलूं  ।। ५२प्रसंग कोण मीतरी कोण । घडत आहे ते काय घटन । जागृति किंवा हे अवघें स्वप्न । विचारशून्य जाहलों  ।। ५३ ।। श्रीगुरुआलिंगनाचा सोहळा । दृष्टांत तया दुर्मिळ वेगळा । श्रीगुरुप्रेमस्पर्शाची कळा । मिळेल तयाला कळे तें  ।। ५४ ।। णी असे श्रीगुरुसिंहासनीं । पुढें मीच उभा कर जोडूनि । चोहींकडे मद्रूपावांचुनी । न दिसे नयनीं दुजें मज  ।। ५५ ।। मींच मजवरी बलात्कार । करून बैसवी आसनावर । दिसेना कृष्ण श्रीगुरुवर । दिसेना इतर कांहीच  ।। ५६ ।। सवेंचि श्रीगुरुरूपें दोन । मी मज न दिसे दिसे श्रीकृष्ण । कोण कोठें ते माझें मीपण । कृष्णमय संपूर्ण दिसतसे  ।। ५७ ।। सिंहासनीं बैसला श्रीकृष्ण । बलात्कार करी तोही कृष्ण । क्षणैक तदां झांकी मी नयन । दिसतां राहे न कृष्ण परी  ।। ५८ ।। करूनि श्रीगुरु मृदु मंदहास । म्हणती भ्यालास कीं झाले आयास । हें काय मिळेल पूर्वपुण्यांश । झांकिशी नयनांस कासया  ।। ५९ ।। मी सिंहासनी पुढें श्रीकृष्ण । सवेंचि मजला देती सोडून । उडी टाकूनिया धरिलें चरण । घडलें तें कथन केलेंसें  ।। ६० ।। अर्जुनें प्रगट केली वासना । विश्वरूप दाखवा मन्नयना । म्यां नाहीं विनविला श्रीगुरुराणा । घडलें क्रियमाणासमचि हें  ।। ६१ ।। घुरु झालों असे मी अनंत । हे तंव घडणार घडलें निश्चित । परंतु श्रीगुरु मद्रूप दिसत । हें तों विपरीत गमतसे  ।। ६२ ।। बलात्कारही मीच करी । मीच बैसलों आसनावरी । तिसरा मी जाणे हें सर्वपरी । स्वप्नवत् सारी गमे कथा  ।। ६३ ।। बसतां बैसतां पाहूनि राहिला । तो काय नव्हे त्याहूनि वेगळा । परी तो तिजा रहित स्थळ काळा । विचारें आकळिला नव्हेचि  ।। ६४ ।। शिणवावें मग व्यर्थ कां मना । आपण चिंतावें श्रीगुरुचरणा । संतोष न मिळे प्रेमाविना । आतां वल्गना पुरे ही  ।। ६५ ।। झालें तें कथिलें होतें तैसें । गूढ तें गूढचि राहिलें असे । सद्गुरूवीण उकलील ऐसें । कोणी न दिसें त्रिभुवनीं  ।। ६६ ।। ऐकूनि अनंताचे बोल । श्रीगुरु समीप आले तत्काळ । अखंड चिंतन ज्याचें घडेल । म्हणती होईल तोचि तो  ।। ६७ ।। विठूचिया अखंड चिंतनें । भक्तास पडलें विठू होणें । प्रेमवेडा तो अनन्यपणें । देवही म्हणे भक्तरूप मी  ।। ६८ ।। अवघा सांडूनियां गलबला । अनन्यप्रेमें भजा विठ्ठला । दैवें तत्संग सांपडला । दवडा उगला न लाभ हा  ।। ६९ ।। अनंत म्हणे मी झालों त्रिरूप । विठू तो अवघां सोडा विकल्प । विचाररहित व्हा प्रेमरूप । अखंड नामजप करारे  ।। ७० ।। इतुकें बोलूनि झाले मूक । अनंता सेविती सर्व सेवक । देवा आवढे अनन्यगतिक । सार हें एक येथ असे  ।। ७१ ।। अनंतें कथितां कथानक । दुजा सांगतसे त्यांतील एक । ऐकारे ऐका प्रेमकौतुक । देव हो सेवक प्रेमवेडा  ।। ७२ ।। न्नामयाचे नाचतां कीर्तनी । पीतांबर फिटला नेणें जगदानी । सावध केलें मग आणिकांनी । तो चक्रपाणी गुरुदेव  ।। ७३ ।। अळतेकराचा अनन्यप्रेमा । अंतरसाक्षी तो जाणे परमात्मा । अल्प निज पदमाधुर्य महिमा । दावी भक्तोत्तमा प्रेमवेडा  ।। ७४ ।। केवळ अनंत जन्मीचें संचित । जाणूनि कौतुक करी गुरुनाथ । तयाचे किंचित् एका वृत्त । गुरुबंधु अनंत तुमचा कीं  ।। ७५ ।। सांगतसे शिष्यजनांत एक । राजनौकर हा प्रामाणिक । येती बैरागी भिक्षेस्तव लोक । डाळ घृत कणीक दे तया  ।। ७६ ।। राजकोठीचें जें धर्मखातें । अळतेकरास अधिकार तेथें । तृप्त सर्वही याचक येती ते । अनंतातें वानिती  ।। ७७ ।। स्वयें परी तो निर्लोभ अंतरीं । उणे अधिकाचा विचार न करी । तृप्त करावे मागतकरी । तुष्ट श्रीहरी होवो म्हणे  ।। ७८ ।। राव देतसे बुभुक्षिता । आपण न बरे आडवे येतां । अन्नपूर्णानाथ तयांचा दाता । स्वयें तो भोक्ता व्यापक  ।। ७९ ।। याचे अंतर दुखविता हान । आपण होऊं नये पापास धनी । दाता तयांचा पंढरीचा धनी । अनंत मनीं मानतसे  ।। ८० ।। क्रम चालिला अव्याहतपणें । अधिकारिया परी तें गाऱहाणें । सांगितलें कवण्या दुर्जनें । स्वभावगुणें आपुलिया  ।। ८१ ।। विकल्प येतां स्वयें अधिकारी । सावधान लक्ष ठेवी त्यावरी । उणें दिसेना कांहीच परी । सच्छील अंतरीं भक्त गमे  ।। ८२ ।। रायापर्यंत समजली वार्ता । निर्लोभ नौकर मोठा । अनंतभक्त ठाऊक समस्तां । श्रीगुरुकथा वदविती  ।। ८३ ।। तारा एकदां म्हणे गुरुराया । अनंतावरी तुमची बहु माया । निजसिंहासनीं बसविलें तया । करुणेची छाया पूर्ण त्यावरी  ।। ८४ ।। आपुले शिष्य आहेत किती तरी । परी हा आगळा सर्वांभीतरी । करूनि दाविला स्वपदाधिकारी । वर्णावी थोरी काय म्यां  ।। ८५ ।। अनन्य भावनेचा अधिकार । सेवेस्तव तृण मानी शरीर । वासना अभिमान गेले विकार । आवडला गुरुवर म्हणती तो  ।। ८६ ।। वास्तव्य केलें चार तपावरीं । काळ तो सरला क्षणापरी । तारा गेली अलक्ष्यभूवरी । भक्तकैवारी गुरु गुप्त होय  ।। ८७ ।। वैराग्यमठी वाटली उदास सोडूनि गेले श्रीगुरुदास । नातू तारेचा संसृति-निवास । सांगे मठ यांस म्हणू नका  ।। ८८ ।। थारुण्यांध तो कालांतरें । पालटला कृपा करितां गुरूवरें । प्रेम सरलें परी देणें न सरे । आयुष्य अपुरे परी तया  ।। ८९ ।। इकडे निजबोधमठी वृत्तांत । सविस्तर कथिला जाणती संत । राहूं लागला तेथें अनंत । भूतसेवार्थ वृत्ति भोगी  ।। ९० ।। ग्रंथिक संन्निपाताची सांथ । व्यापी मनुष्यवस्ती जेथ । खेटक ग्राम नगरप्रांत । रिता भारत देश नसे  ।। ९१ ।। करवीरा पुनश्च आला फेरा । सर्वत्र नगरत्यागाची त्वरा । धांवती जन बहु सैरावैरा । विलंब न करा म्हणताती  ।। ९२ ।। मठांसमीपस्थ पावले मरण । व्याधिग्रस्त दोनचारजण । वस्ती तत्काळ जाहली निर्जन । त्यागूनि सदन जन गेले  ।। ९३ ।। बहुतेक ओस पडलें नगर । परंतु विषमस्थिति क्लेशकर । प्रतिकूल त्यागाया घरदार । स्वगृहीं कांही नर राहिले  ।। ९४ ।। निजबोधमठीं भक्त चतुष्टय । राहिले होऊनियां निर्भय । वीणाभजन न अंतराय । होणार होय म्हणताती  ।। ९५ ।। सतीचें वाण लागलें घ्यावें । देहांत निश्चित आपणां ठावें । सद्गुरुरायास कळे आवघें । अधीर व्हावें न आपण  ।। ९६ ।। स्थाननिर्मिती गुरुप्रेरित । पादुका यथाविधी स्थापित । आमुचा स्वधर्म राहणें येथ । स्वप्नीहि अनुचित घडेना  ।। ९७ ।। तथापि व्यास सांगे विचारणा । भय वाटतें का तुमचिया मना । कैसें जावें कदापि न म्हणा । आड येईना कदापि मी  ।। ९८ ।। ऐकूनि व्यासाचे निर्वाणशब्द । तिघेही वदले सगद्गद । भलते ऐसे कदापि न वद । सेवूं गुरुपद मरणावधि  ।। ९९ ।। चुकवितां चुकेल काय मरण । सेविलिया एकांत रानवन । यातायात मग कां पलायन । राहूं भजन करीत सुखें  ।। १०० ।। शमयीं परिक्षिलें नाही धैर्य । केवळ परोपदेशाचें शौर्य । व्यक्ति कवण करील कार्य । चुकेना अपाय तयाचा  ।। १०१ ।। घुरुपदसेवन भजन सत्संग । ऐशांत आला मरण प्रसंग । याहूनि लाभ काय अभंग । कवण हतभाग्य सोडी हें  ।। १०२ ।। शांडूनि लाज आस भयचिंता । लागलों स्वार्थसाधनपंथा । उपदेशिता जें रुचलें संता । सोडूनि देहांतापर्यंत तें  ।। १०३ ।। निश्चय दृढ तरी रहा आनंदें । आसरा श्रीगुरुपदारविंदे । निर्भर नाचूंया प्रेमच्छंदें । रक्षावें सुखकंदें व्यास म्हणे  ।। १०४ ।। चौघांही विचार करूनि पुरा । यथाक्रम चालविती कार्यांतरा । सुखरुप दिन गेले दहाबारां । एकांत पुरा मठीमाजी  ।। १०५ ।। वीण्याचा वारंवार पालट । इतर कर्मेही चाललीं नीट । अशनपानादि न पडे तूट । निवारी संकट अन्नपूर्णा  ।। १०६ ।। भविष्यकाळ ज्ञानदृष्टी । रहित सर्वांसी ठेवी परमेष्ठी । नातरी अननुष्ठान पुष्ठी । सर्वत्र सृष्टी दिसती कीं  ।। १०७ ।। चालिले तेंचि आमुचें सातत्या । मानिती अखिल लोक हें सत्य । परी काळकृत्य वैपरीत्य । अनुभवितां कष्ट वाटतसे  ।। १०८ ।। ऐसेंचि घडलें निजबोधमठीं । अळतेकर उभा भजनासाठीं । रात्र सरली असे दहा घटी । इतर विश्रांती घेती सुखें  ।। १०९ ।। श्रीगुरुप्रतिमेवरी लय । लागतां भक्त झाला तन्मय । नाचे मधुरस्वरें गाय । म्हणे मम मायबाप गुरो  ।। ११० ।। कां तुज रुचला आमुचा त्याग । परदेशी तव बाळें बघ । प्रत्यक्ष दर्शन मनोभंग । होतां अंतरंग तळमळे  ।। १११ ।। निजासनींचा केलों अधिकारी । बलात्कारानें एक क्षणभरी । प्रेमळा आमुचा तूं कैवारी । असशी कोठें तरी सांग कीं  ।। ११२ ।। सांगू कवणा जें मन्मनीं होय । जाणता तुजवीण असेल काय । मी देवचि जगद्गुरु होय । सांगसी परी सोय भेटीची ना  ।। ११३ ।। अंगिकारिली कां निष्ठुरता । दयेचा सांठा कां झाला रिता । जाणूनिया कां होसी नेणता । कीं मम अपात्रता आड ये  ।। ११४ ।। न्नेत्री चालिल्या प्रेमाश्रुधारा । सुचेना कांही अळतेकरा । प्रार्थी पदीं मज देई थारा । विलंब न करा गुरुराया  ।। ११५ ।। प्रतिमेंतील श्रीगुरुहस्त । उचलूनि दावी गमन संकेत । घाबरा झाला अळतेकर अनंत । हें काय विदित होईना  ।। ११६ ।। तत्काळ जागृत करी व्यासा । कथी सविस्तर घडलें जें सहसा । येरू पुसे कां घाबरशी असा । उलगडा खासा होईल  ।। ११७ ।। जा आतां घे पूर्ण विश्रांती। चालवितो मी भजन पुढती । रिचारविरहित ठेवी स्थिती । अल्पही शांति सोडूं नको  ।। ११८ ।। अनंतें मानूनि तयाचे बोल । पहुडला परी सुदीर्घ काळ । निद्रा येईना मन चंचल । कुविचारशील अधीर करी  ।। ११९ ।। अल्पशी निद्रा येतां पुढती । स्वप्ना श्रीगुरु स्पष्ट सांगती । अविलंबे जा अन्य स्थलाप्रती । नगरींत वस्ती न करावी  ।। १२० ।। झा जा उदय पावला भास्कर । घेऊनी किंचित प्रसाद आहार । सोडूनि देई अन्य विचार । विठूस निरंतर स्मरावें  ।। १२१ ।। घुरुस जाहलें नैवेद्यसमर्पण । यथेष्ट करूंये प्रसादसेवन । देतो कांही तव पदरी बाधून । आज्ञा प्रमाण आम्हांसी  ।। १२२ ।। येरू पुसतसे मम दृष्टांत । कथिला न तो दुजा कैसा विदित । स्वप्रांती मी झालो जागृत । घडलें इतुक्यांत वृत्त हें  ।। १२३ ।। दिनोदय झाला तरी न ये जागृती । दिसत होत उभी श्रीगुरुमूर्ति । जा जा सत्वर येथूनि म्हणती । तुज कळली ती सर्व कथा  ।। १२४ ।। प्रसाद भक्षिल्यावरी न रहा । स्थानत्याग संदेश तुज हा। व्यास म्हणजे सोड दुराग्रह हा । शिरसावंद्य स्पृहा गुरुची  ।। १२५ ।। कथिलें त्वां मज करचलनदर्शन । अंतस्थ देव दें तदर्थस्फुरण । उरलें नाहीं निवेदनकारण । स्थानत्याग न चुके तुज  ।। १२६ ।। भोजनकाळीं चालिला संवाद । आपणां कळे कां भविष्यवाद । व्यर्थ मानावा कासया खेद । श्रीगुरुप्रबंध शिरी धरूं  ।। १२७ ।। वियोगक्षण मग ये शेवटीं । एकमेकांते मारिती मिठी । सखया निघालास की शेवटी । उमटेना कंठी शब्द पुढें  ।। १२८ ।। घडावा त्वस्तम गुरुशिष्यसंग । सप्रेम अखंड भजनप्रसंग । दुर्मिळ हे तरी एकांत अव्यंग । सेवावा मग सुखेचिं  ।। १२९ ।। भोल सरेना सरली घटिका । अनंते करूनि घेतली सुटका । हृदयीं आठवी गुरुप्राणसखा । निर्जन वीथिका क्रमी त्वरें  ।। १३० ।। असे करवीरनगराबाहेर । उष्ट्रालय एक नातिदूर । राहिला तेथें अनंत किंकर । परिचय सर्वत्र जाणूनिया  ।। १३१ ।। अल्पकाळें पुढें व्याधीचा घाला । अनंतावरी अकस्मात् आला । भूमीवरी ज्वरग्रस्त पडिला । मित्र एक भला जवळी असे  ।। १३२ ।। थत्रस्थ म्हणती न्या रुग्णागारा । आतां यास द्या येथ न थारा । आमुचा येथ परिवार सारा । जीव घाबरा होतसे  ।। १३३ ।। शुरक्षित असतां आम्ही ये स्थळीं । ही का पीडा आणिली मुळीं । आमुच्या सुखाची राखरांगोळी। व्हावी ते पाळी आणिली कीं  ।। १३४ ।। प्रत्यक्ष नगरांतून पातला । येथ या थारा कोणी दिधला । आवंतिलें कीं मरणभयाला । गोविला गळा आमुचा  ।। १३५ ।। बहुतापरीचे बहुत लोक । जाणवलें नाहीं पहा दुःख । स्वसुखपरायण निर्दय निशंक । पुण्यपापादिक नेणती  ।। १३६ ।। पुसे तन्मित्र सन्मित्र आगळा । हाच कां तुमचा सुविचार सगळा । प्रसंग येऊं नये तो आला । परका आपुला न म्हणावें  ।। १३७ ।। थोर मनाचा राजनौकर । सम्रारे याचा पूर्वाचार । कवणाचा कदा न अहितकर । प्रशंसा नृपवर करी स्वयें  ।। १३८ ।। हातीं असे तो साधिला परलाभ । कदां न दाखविला क्षोम । शिवला नाहीं यन्मना लोभ । मानवदुर्लभ ऐसा दिसे  ।। १३९ ।। पदरीं पडतो कृतघ्रपणा । हा काय माझातरी पाहुणा । कांही सुविचार मनीं आणा । रुचे दहाजणा करा तैसें  ।। १४० ।। बहुतशी झाली भवती न भवती । आला तो येथ असूं द्या म्हणती । मरण पावला मग तो पुढती । कथिली यथामति अनंत कथा  ।। १४१ ।। इकडें तें वृत्त व्यासादिक । नेणती जातां दिवस कित्येक । अनंत लीन अनंत सेवक । ऐकतां शोक करिती बहु  ।। १४२ ।। मनस्थैर्य अचल प्रेमोत्पत्ती । हरिभजन करितां देहविस्मृती । महाप्रसाद कोणी पावती । अनंता देती श्रीगुरु स्वये  ।। १४३ ।। मठात होऊं नये गडबड । वीणेस व्यत्यय होय अवघड । तें कर्म अवघें चुकविलें उघड । पडो न दिलें जड व्यासादिकां  ।। १४४ ।। इति श्रीकृष्णलीलामृत । पंधरावा अध्याय उत्तरचरित । पठण करोत भाविक भक्त । भद्रगिरिनाथ वदविता  ।। १४५ ।।  
।।  श्रीकृष्णार्पणमस्तु  ।। 