अध्याय १७ वा
।। श्रीगणेशाय नम । श्रीगुरुनाथाय नम ।।
श्रीकृष्णे अंबे दयामये । वत्स अजाण मी तुझा माये । सूक्तासूक्त प्रसंगीं जें ये । कृतनिश्चयें लिहीतसें  ।। १ ।। बोल जननीचे जावे सिद्धीस । ऐसे नित्य वाटे मनास । कैं तो दिसेल सिद्धीचा दिवस । हा निदिध्यास रात्रंदिन  ।। २ ।। लावील तुम्हावीण कडे । तो कोण शोधणें इकते तिकडे । निवारणकर्ता भवाचें कोडें । त्या का सांकडे समर्था  ।। ३ ।। आज्ञा केली केला उपक्रम । यथाकाल लब्ध साहित्योग्दम । अनुकूल सर्वपरी भ्रम । पीडा करी मम मनासी  ।। ४ ।। ऱा काय अविश्वासाचा खेळ । दवडा गुरुराया आधीं तो खेळ । विसरवी पूर्वानुभव निर्मळ । करी उच्छृंखळ मनासी  ।। ५ ।। अनुकूळ टेवूनियां परिस्थिती । जागृत राखावी नवनव स्फूर्ती । गाऊं त्वद्भक्तचरित पुढती । त्वच्चरण स्मृतिपूर्वक  ।। ६ ।। पूर्वार्जित बळें दुष्कृत आटलें । ऐसा गोपाळराव आठल्ये । यत्संसृति मोहपाश तुटले । चित्त विनटलें गुरुपदीं  ।। ७ ।। घृहिणी गृहीं पतिव्रता । स्वधर्माचार निरत उभयता । एकविचारें काळ क्रमितां । नांदे शांतता सर्वदा  ।। ८ ।। धनार्जनास्तव जन्मस्थान । सोडूनि आले दैवाधीन । पोटी कांही नसे संतान । किंचिद्विषण्ण मन तेंणें  ।। ९ ।। केव्हा केव्हां पतीस कांता । सांगे आपुली उदासीनता । पावेना कां कुळदेवता । राहिलें करितां काय तिचें  ।। १० ।। अस्मद् ग्रामस्थ एखादी देवी । आजवर नाहीं पडली ठावी । जाणत्या पुसोनी ती नवसावी । यावरी भावी संततीस्तव  ।। ११ ।। दावूनियां गणकास कुंडली । विचारपूस पाहिजे मांडिली । पुत्राशा मनें नाहीं सांडिली । विनवणी केली म्हणवूनि  ।। १२ ।। अपुत्रस्य गतिर्नास्ति । पुराणीक वैदीक शास्त्री सांगती । पति म्हणे मनीं वागतसे गोठी । आपुले हातीं काय परी  ।। १३ ।। पुंन्नाम नरकापासूनि तारक । अवश्य असावा पुत्र एक । मजही ऐकूनियां ठाऊक । धैर्यं विवेक करणें पडे  ।। १४ ।। मोलें मिळवितां हातां ये सुलभ । एसे वा अन्य मार्गावलंब । असतें ऐसें तरी कां विलंब । करितों कुटुंब सुखार्थ  ।। १५ ।। कदाचित् लिहिला न ब्रह्मदेवें । तो अर्थ कैसा मिळेल दैवें । अष्टौप्रहर मना जाणवे । परी बोलावें कासया  ।। १६ ।। धरूनि धैर्य भजणें भगवंता । होणार होतें न चिंतिता । दिसे कां कोणी दुःख मागता । कां मग भोगितां जन दिसे  ।। १७ ।। अयाचित अंगा ये निर्धनता । ग्रहपीडा रोग मनोव्यथा । सुखास्तव डोई फोडूनि घेतां । अतिदूर वार्ता तयाची  ।। १८ ।। समाधानार्थ वदे भार्येस । एवं समय योग्य उपदेश । स्वस्थ न राहे परी मानस । करिती नवस देवादिका  ।। १९ ।। प्रसिद्धीस तई आला होता । कुंभारगल्लीत गुरु सुखदाता । स्वानुभवें बहु मानव वनिता । किर्ति वानितां ऐकिली  ।। २० ।। कोणाची हरली भूतबाधा । कोणाची नष्ट झाली आपदा । लाभली कोणा सुयोग प्रमदा । अपत्य घनदा गुरुभक्तीं  ।। २१ ।। जमतां कांही शेजारणी । गुरुकृष्णाची वदती कहाणी । ऐकती जाहली गोपाळगृहिणी । गूज पतिकर्णी घालिती  ।। २२ ।। नयनीं पहावा तो सत्पुरुष । जातां दोघेही होती संतोष । अवसर मिळतां इच्छा विशेष । पूरवूं खास पति म्हणे  ।। २३ ।। पुरो वा न पुरो मनींचे इष्ट । नयना दिसेल पुरुषश्रेष्ठ । दैवाचा खेळ कळेल स्पष्ट । करणें गोष्ट अवश्य ती  ।। २४ ।। भोलिला परी नाहीं घडलें। मास पुढती लोटले । सद्गुरुरायें विचित्रचि केलें । आपण आले सदनासी  ।। २५ ।। ध्यास लागला नाथाहूनी । कधीं तो गुरुदेव पाहीन नयनीं । कांता म्हणे ही तळमळ मनीं । सर्वज्ञ ज्ञानी जाणे तो  ।। २६ ।। उभयंता जाऊं वदले घरधनी । येववे न शासन उल्लंघूनि । मन्मनोभाव क्षणक्षणीं । यावें धांवूनि दर्शना  ।। २७ ।। नाहीं पाहिला नयनीं मज । निश्चयें करुनि देणार आत्मज । त्रयमूर्ति देव सद्गुरुराज । नेणें कां गुज मनींचें  ।। २८ ।। सांगे अनंतजन यत्कीर्ती । दर्शनीय गुरु मदनमूर्ति । विनाशकारी नत लोकार्ति । उत्कंठापूर्ती करील कां  ।। २९ ।। एकली जा म्हणतां मज नाथ । येत्यें धावूनि दर्शनार्थ । परी मी परिपूर्ण आज्ञांकिंत । यावया असमर्थ गुरुराया  ।। ३० ।। केव्हां येणार न कळे तो क्षण । पाहीन डोळाभरी ते चरण । ऐसा ध्यास निरवधिपूर्ण । जाणूनि आपण आले स्वयें  ।। ३१ ।। पूर्वजन्मींचा सुकर्म संचय । घरा लागले श्रीगुरुपाय । सवें कांही सेवक समुदाय । धनीण सविनय आली पुढें  ।। ३२ ।। बैसावयास मांडिला पाट । प्रार्थी जोडूनिया हात । जाणिलें देवा अंतर्गत । आला येथ स्वयेंचि  ।। ३३ ।। पडिली मजला काय मोहिनी । नम्र व्हावें वाटलें तव चरणीं । पूर्ण करणार मनाची धणी । दुसरा कोणी न तुम्हाविना  ।। ३४ ।। देखिला तो न निश्चित दाता । वाटों लागला भरवंसा चित्ता । इच्छेची परिपूर्ण पूर्तता । जाहली आतां निश्चयें  ।। ३५ ।। स्वामीसह मी येईन दर्शना । सर्वज्ञें ओळखिलें मन्मना । नाहीं नाहीं निर्हेतुकपणा । दोषी न म्हणा अबला ही  ।। ३६ ।। कार्यार्थ गेले बाहेर घरधनी । एकलीच मी आहे सदनीं । क्षणभरीं आराम करा ये स्थानीं । इतुकी विनवणी ऐकावी  ।। ३७ ।। समयसिद्ध ते कांही भक्षण । प्रेमें अर्पीन करावें ग्रहण । स्वामी म्हणती झडकरी आण । घेतल्यावीण देणें नसे  ।। ३८ ।। विठू देऊनि तुमचा वाटा । धरील त्वरें आपुल्या वाटा । सन्मार्गाचा पथिक मोठा । येणार पोटा यावरी  ।। ३९ ।। चालिले बहुजन्म तपसायास । स्वयें वरी त्या योगाभ्यास । कांही राजैश्वर्या मानास । लुब्धले तयास निरुपाय  ।। ४० ।। येईल घ्यावया विठूचा ठसा । दिसेल तैंच कैसी लालसा । होऊंद्या परंतु ती पूर्ण दिशा । सावध ओपंसा होईल  ।। ४१ ।। ध्wवे पूर्वींच केली निश्चिती । वाटेवरी हे तयाची वस्ती । वासना कर्मयोगाची चित्तीं । पुढत पुढती सरेना  ।। ४२ ।। येणार नाहीं संसारकाजा । जडदेहीं मग जन्मेल दुजा । विवाह मुलें तृतीयात्मजा । इतुकीं समजा फळें ती  ।। ४३ ।। भोलूनिया ऐसे बोल । सिद्ध जाहले गमना तत्काळ । येरी वंदूनिया पदकमळ । ममाशा विफल न करा म्हणे  ।। ४४ ।। आणी कांही मिष्टान्न मोदक । मुखी अल्पसे घाली सेवक । घेतला असेल ग्रास एक । नलगे अधिक गुरु म्हणे  ।। ४५ ।। शवेंचि उठूनि राजबिदी । येतां म्हणती करा जलदी । आठले अंगना पाय वंदी । सेवक मांदीसह गेले गुरु  ।। ४६ ।। शायंकाळीं सदनास भर्ता । येतां गुरची कळली वार्ता । म्हणे निजदैवाचिया अर्था । कोण चुकवितां जगीं या  ।। ४७ ।। पहाया विधिलेखाचा खेळ । मियां केली टंगळमंगळ । तुझिया भक्तीस पावला दयाळ । आतां पदकमळ पाहूं चला  ।। ४८ ।। शदना आला घे घे म्हणून । जड मी परंतु न घे दर्शन । सावध जाहलों आतां पूर्ण । आधीं जाऊन पाहूं तया  ।। ४९ ।। णठासी आलीं आठले दंपती । सद्भाव धरून पाय वदंती । दिधले दिधलें एकचि वदती । श्रीगुरु बोलती अस्फुट  ।। ५० ।। झावया निरोप देती स्वामी । उभयतां पुढें आले स्वधार्मी । दोघांही मनीं आनंदोर्मीं । उठती आगामि सूचक  ।। ५१ ।। घर्भवती गृहिणी दिसतां चिन्ह । उल्हास वाटे होय समाधान । पति पुसे काय इच्छितें मन । आम्हीं लागून सांगावे  ।। ५२ ।। वाटतें हस्तप्राप्य साधन । होतां कांही करू परिपूर्ण । येरी म्हणे मम निरिच्छ मन । भगवभ्दजन आवडे  ।। ५३ ।। थुमच्या कृपेनें पडिलें उणें । ऐसें आजवरी मी नेणें । योग्याकाळींच्wिं यथार्थ पुसणें । जाहलें तेणें समाधान  ।। ५४ ।। तेव्हापासून दर्शना नित्य । येऊं लागले आठलेदांपत्य । उभें राहिलें निज पूर्वकृत्य । गुरुवच सत्य जाहलें  ।। ५५ ।। आठलेपत्नी गर्भवती । डोहळे तिजला सात्विक होती । म्हणे क्षणभंगुर वाटे संसृती । कायशी महती तियेची  ।। ५६ ।। खोटें खरें बरें वाईट । निवडूनि सार घ्यावें नीट । असत्याचा मना ये वीट । दवडावें फुकट पळही न  ।। ५७ ।। आहार निद्रा भय मैथुन । हे तंव सर्वत्र येथें दिसून । परी कर्तव्य परिपालन । नृदेहीं पूर्ण पाहणें पडे  ।। ५८ ।। असाराचा न धरावा सोस । परमार्थ घातक संसारदोष । ईशभक्तीचा करावा परिपोष । हेंचि मानस चिंतीतसे  ।। ५९ ।। पति पुसे खावें प्यावें ल्यावें । तें काय रुचे आम्हां सांगावें । पूर्वी पुसिलें होतें आघवें । परी पुसावें वाटे पुन्हा  ।। ६० ।। क्रमितां सुखें यापरी समय । जन्मा आला प्रथम तनय । जननी जनक आनंदमय । स्मरती पाय गुरुचे  ।। ६१ ।। आपुलें हातीं घेऊनि मूल । म्हणती श्रीगुरु लबाड चंचल । स्वेच्छें विस्तारितो जन्मभूल । चरमकाल न हा याचा  ।। ६३ ।। कानां लावूनिया मुख । श्रीगुरु म्हणती हें नीट ऐक । ध्यानीं धरून घे वागणूक । नव्हे आराणुक त्याविना  ।। ६४ ।। हळूंच कांही कानी बोलिले । बालके हुंकार दिला ते वेळे । जननीहातीं मग तें दिधलें । झाले झाले जा म्हणती  ।। ६५ ।। परतूनिया पातले सदना । बाळ वाढतां आनंद मना । योग्य वेळे मग देती शिक्षणा । नावडे मना क्रीडादिक  ।। ६६ ।। संवत्सर वया जाहलें पंधरा । म्हणे आतां मज मुक्त करा । आम्ही जाऊं गाणगापुरा । तुम्हांस दुसरा किशोर असे  ।। ६७ ।। मध्यंतरीं दुजे नंदनद्वय । जन्मा आले असती सुखमय । परंतु दुःखी जाहली माय । आत्मजा न जाय म्हणतसे  ।। ६८ ।। अनुज्ञा पितयाची घेऊन । गांठिलें तेणें गाणगभुवन । स्नानसंध्यादि स्वधर्मानुष्ठान । तपोमय जीवन कंठिलें  ।। ६९ ।। आठलेबोवांचें स्वतंत्र चरित । लिही एक वनिता सुरस अत्यंत । पुनर्लेखनाते अप्रस्तुत । संपवू वृत्त पुढील  ।। ७० ।। न्नरजन्म घेतला म्यां गुरुकृपें । आठव दिधला मज त्या मायबापें । त्रिमासी मायातिमिर हारपे । तदनुकंपे काय उणें  ।। ७१ ।। श्रीकृष्णसरस्वती पूर्णावतार । माझे हृदयासनी बैसला गुरुवर । जगत्पसारा सारा असार । वाटे निरंतर आपणा  ।। ७२ ।। शांगती निरंतर आठल्येबुवा । माझा सद्गुरु कृष्ण आठवा । ध्यान तयाचें मनी सांठवा । अपूर्व ठेवा सांपडला  ।। ७३ ।। यापरी आमरण सद्गुरुस्मरण । श्रीकृष्णसेवका प्रपंच विस्मरण । अंतीं साधिलें श्रीगुरुचरण । संन्निध राहून सेवा करिती  ।। ७४ ।। शंसार करितां येती संकटें । निवारणार्थं तैं घालिती खेटें । पिशाच्चबाधारोग हरणातें । हेतुयुक्त चित्तें येती जन  ।। ७५ ।। विवाह व्हावा व्हावी संतती । मिळावी सुखे धनसंपत्ती । वासनाजाळें पाडितां गुंती । सहज आठवती गुरुपद  ।। ७६ ।। नाना खंडोबा नामें ब्राम्हण । निर्धनतेचें निवासस्थान । मल्हारी देवाचें करी अर्चन । सद्भावपूर्ण मानसें  ।। ७७ ।। वाडवडील खंडोबाचे अर्चक । त्यास्तव भूमिद्रव्य मिळे अल्पक । करूनि इतर कांही कर्मादिक । समाधानपूर्वक राहती  ।। ७८ ।। तारासदनीं असे सत्पुरुष । कर्णोपकर्णी कळलें तयास । दर्शन घेऊं इच्छी मानस । संकटविनाश व्हावया  ।। ७९ ।। एकदां गुरुपद देखतां डोळा । वाटे करील दुःखावेगळा । विश्वासपूर्ण पायीं जडला । जाऊं लागला दर्शना  ।। ८० ।। पाठीं लागता दारिद्र्य यातना । सुचती अनंत उपाययोजना । नवससायास साधुदर्शना । करितां मना न विराम  ।। ८१ ।। णंत्रतंत्रादिक अनुष्ठान । भविष्यवादिया पुसावे प्रश्न । विचार यापरी एक ना दोन । न पडे चैन अहर्निशी  ।। ८२ ।। असो विस्तार नलगे सांप्रत । बहुजनसमाज आपग्रस्त । जाणती स्वानुभवेंचि समस्त । वैषम्य अनंत धनहीना  ।। ८३ ।। एकदां नाना श्रीगुरुस म्हणे । धनहीनाचें वृथा जिणें । एकादशीचें अक्षय्य ठाणें । आमुची सदनें गुरुराया  ।। ८४ ।। कैसें खडतर पूर्वप्राक्तन । अदरापुरतेंही दुर्मिळ अन्न । शाकपर्णादि प्राप्त भक्षून । शरीर रक्षण करीतसो  ।। ८५ ।। ऐशा कवणिया अकृत्यकर्मी । गुंतूनि राहिलों होतों गतजन्मीं । खडतर फल त्याचें भोगितों मी । जाणसी तूं स्वामी दयार्णव  ।। ८६ ।। आमुचे करणीची शून्य प्राप्ती । भलेबुरे ये ज्याचे त्या पुढती । परंतु कर्तुमकर्तुं शक्ती । लाभसी संप्रती तो तूं मज  ।। ८७ ।। थूं तरी केवळ समर्थज्ञाता । जाणसी सारी मनोव्यथा । कासया सांगू आपुली कथा । रक्षी शरणांगता यावरी  ।। ८८ ।। भोगावांचूनि कदां न सुटे । मागील घडलें बरवें वोखटें । दुःख भोगितां असह्य वाटे । म्हणती तयातें श्रीगुरु  ।। ८९ ।। झाहला जरी ब्रह्मज्ञानी । निजकर्मभोग अवश्य मानी । देवादिकांही कर्मजाचणी । न सुटे ध्यानीं आणी हें  ।। ९० ।। कर्म सारावें लागतें भोगें । पुनर्जन्म ये भोगत्यागें । विप्रा तुजला सांगावे नलगे । जाणसी अंगे सर्वही  ।। ९१ ।। समीपस्थ वदे सेवक एक । म्हणे तो बापा गुरुवच ऐक । दुःख भोगणें त्यजितां विवेक । सेवा दुःखांतक स्वामीची  ।। ९२ ।। सेवितां चरण अनन्यगती । निजदेहाची पडे विस्मृती । योगक्षेमादि सुसूत्र चालती । येत जा पुढती ये ठायीं  ।। ९३ ।। नाना खंडोबा म्हणे तयासी । दारिद्र्य नुसतें न गांजी मजसी । पुत्रास एक लागली विवसी । गांजी अहर्निशी अनंत  ।। ९४ ।। अतिशूद्र यातीची कोणी नारी । पिशाच्चरूपें त्याच्या शरीरीं । रात्रंदिवस बाधा करी । अन्नं ग्रासभरी भक्षों न दे  ।। ९५ ।। शंचार होता कुणी पुसती । कोण तूं पीडा करिसी नुसती । येरी म्हणे मी मलहारक युवती । भंगीण म्हणती जन माते  ।। ९६ ।। घालवी कोण मज दानव मानव । अथवा समर्थ एखादा देव । न्याय पुसेन मी त्यास कीं सर्व । दोषास ठाव नसे येथें  ।। ९७ ।। देवास कैशी रुचेल अनीति । या दुष्टें मज चारिली माती । जाऊं देणार नाहीं मी याप्रती । नसे मज भीती कवणाची  ।। ९८ ।। आमुचा पुत्र बाळभट । यापरी बडबड करी मूर्च्छित । न जाय कदापि वैराग्यमठींत । उपाय कुंठित सर्वही  ।। ९९ ।। शरीरस्थ तें भयंकर भूत । ओरडे करी दणदणाट । सामर्थ्य संभव होय अचाट । म्हणे नाना भट निरुपाय मम  ।। १०० ।। दारिद्र्यदशेंत मी कैसातरी । काळ कंठिता आपुलें घरीं । पीडा जगणें नको नको करी । म्हणूनि पाय धरी गुरुचे  ।। १०१ ।। तेणेंचि बुद्धि यावी मम सुता । शमवूनि सर्व मनश्चेष्टा । कोण ती बाई ऐशी वरिष्ठा । श्रीगुरुनाथा नाकळे  ।। १०२ ।। दुःखाची होता परमावधी । विचारी जनही होय मूढधी । येणार कदां न वाटे सुसंधी । संकटाब्धी तराया  ।। १०३ ।। सेवक म्हणे एकले गुरुराय । शय्यासदनीं जा वंदी पाय । ध्यानीं धरावें बोलती काय । चुकेल अपाय वाटतें मज  ।। १०४ ।। गांठिलें तुवां विषमपदशिखर । यावरी दूर का मरणद्वार । सुटून गेला मनाचा धीर । हें तों आश्चर्यकर नव्हेचि  ।। १०५ ।। मानव तो नाना शयनागारीं । जाऊनि पडे पायांवरी । आतां कोणती उरली उरी । दे मरण तरी गुरुराया  ।। १०६ ।। भोगिल्यावांचून तरणोपाय । ना म्हणसी तरी जळला काय । यापुढें बाकीं उरलें तें काय । जगीं असहाय्य पामर मी  ।। १०७ ।। मोकलूं धाय रडूं मी कोठें । मिठीं घालू मी कवणा नेटें । किंकर्तव्यतामूढ दुःखवटे । निवेदावें तें स्थल नाहीं  ।। १०८ ।। आत्महत्या मत्त्दुःखापहरण । करील वाटते जातां शरण । ऊर्मी बळावतां करूं म्हणे मन । परी मोह तक्षण आड ये  ।। १०९ ।। स्वेच्छापूर्वक येतील तो ती । तयांस मुक्त करील ते युवती । आतां संन्निध आहे वेळ ती । स्वामी म्हणती ब्राम्हणा  ।। ११० ।। रंजल्यागांजल्याचा विसांवा । तुम्हावीण कोण गुरुदेवा । आतां मजला सोडवा सोडवा । करावी कणवा नाना म्हणे  ।। १११ ।। नित्यवत झडपितां तें भूत । बडबडे नाना खंडोबाचा सुत । कोण तो बोलविणार भक्तिमंत । नाहीं मी जात कदापि  ।। ११२ ।। नाहीं नाहीं मी जाणार नाहीं । पाहिजे तरी ये तूंच या ठायीं । मज कोणी करू न शके कांही । न पडावे आग्रहीवदा तया  ।। ११३ ।। बडबड यापरी करितां बहुकाळ । नेणों घटलें पिशाच्चबळ । पालटो लागे झाले विव्हल । म्हणे हे आबाळ काय मम  ।। ११४ ।। अबलाजनासवें कां ऐशी । कोणरे तूं निजशक्ती दाविशी । भलाभला समर्थ म्हणविशी । मज कां नेशी अन्यायें  ।। ११५ ।। आल्यें कायरे तुझिया वाटे । निज वैऱयाचा सूड मी घेतें । तूं का मध्येंच लाविसी तंटे । माहात्म्य घटे तेणें तव  ।। ११६ ।। नाहीं का येणें गांजिलें मज । अगणित छळाची न वाटली लाज । पशु हा ब्राह्मणत्मज । न कळे कां तुज सर्वही  ।। ११७ ।। तुवां मज थोर लाविली आशा । गोष्टी मधुर सांगशी खाशा । स्वधर्मानुष्ठानें तपें दुर्मिळशा । अंगा ये दशा मोक्षाची  ।। ११८ ।। निजदासाचा रक्षक होसी । दुर्मीळ मज तें देईन म्हणशी । आतां येत्ये मी वैराग्यमठासी । नलगे कां म्हणसी सांग मज  ।। ११९ ।। छळिलें यास म्यां लाभ तयास्तव । देऊं म्हणतोसी आपुले सर्वस्व । वैऱयांचे शत्रुत्व संपादितां तव । तही अपूर्व योग म्हणो  ।। १२० ।। मूर्छित यापरी बाळभट । गांठी संतुष्टचित्तें मठ । साष्टांग करूनिया प्रणिपात । पिशाच्च तटस्थ पहातसे  ।। १२१ ।। गांजिलें तितुकें आतां पुरें । लागो न दे पुढें वैराचे वारे । संतुष्टचित्ते असावें बरें । श्रीगुरुवरें कथियेलें  ।। १२२।अधम योनीचा निकृष्टाचार । सोडूनियां आतां रहावें दूर । संतुष्टजीवन होय सुखकर । होऊंदे होणारे यदृच्छें  ।। १२३ ।। श्रीगुरुरायाची कैशी महिमा । दुष्ट ती सुष्ठ झाली रामा । पिशाच्च स्वयेंचि वैराग्यधामा । वंदी पदपद्मा येऊनि  ।। १२४ ।। नाहीं घेतले आढेवेढे । नाहीं वर्तन केलें वाकुडें । बारा वर्षे जे च्छलिलें बापुडे । सोडिले गुरुशब्दें तक्षणी तया  ।। १२५ ।। नाहीं मागितली एकही कवडी । क्रोध तें भूत समूळ दवडी । सूड भावना वासना कुडी । शांतमनें सोडी नवल हें  ।। १२६ ।। करद्वय जोडूनि पिशाच्चललना । म्हणे चूकली मम सर्व यातना । त्वां दिलें तेणें संतोष मना। अधम जन्म ना येवो पुढे  ।। १२७ ।। विचार स्वयें शमला तामस । सुमार्ग सुचला निर्मल मानस । वैरी नव्हे द्विजसुत तुझा दास । तेणें तव पदास दाविलें  ।। १२८ ।। बोलतां बोलतां बाळंभट । भूमीवरी पडला निचेष्ठ । बाधा समूळ जाहली नष्ट । हरले कष्ट जनमाचे  ।। १२९ ।। घटिद्वय जातां झाला सावध । कैसा पहुडलों स्वामी सन्निध । म्हणे हा क्षमा करा अपराध । दास मी मदांध अज्ञानी  ।। १३० ।। पायावरीं ठेविता मस्तक । स्वामी म्हणती तूं मल्हारीपूजक । स्वकर्म होतें द्रारिद्यनाशक । यावरी दुःखबाधा नसे  ।। १३१ ।। श्रीमन्मल्हारीमार्तंड भैरव । आमुचा कुलपती सदाशिव । तत्पदीं अचल ठेवा भाव । षोडशोपचारें देव पूजावा  ।। १३२ ।। रुद्राभिषेक महात्म्यपठण । बहुकाळ करणें पडे साधन । नातरी बाधा पुनरागमन । करील स्मरण ठेवा हें  ।। १३३ ।। बाळंभट आला आपुल्या सदना । सुखी जाहला तैं पिता नाना । पुढे यथास्थित आराधना । रुचली दोघांजणां गुरुकृपें  ।। १३४ ।। वर्षत्रय सम्यक् शारीरतप । बाळंभट करी अर्चनजप । श्रीगुरुकृपें जाहला सुखरुप । पूर्वकृतपाप निवारलें  ।। १३५ ।। उत्तरचरिता श्रीगुरुशासन । एकमेव तें मार्गदर्शन । वदवी मनास देऊनि स्फुरण । भद्राद्रिरमणप्रसादें  ।। १३६ ।। इति श्रीकृष्णलीलामृत । अध्याय सतरावा उत्तरचरित । पठण करोत भाविक भक्त । भद्रगिरिनाथ करविता  ।। १३७ ।। 
 ।।  श्रीकृष्णार्पणमस्तु  ।। 