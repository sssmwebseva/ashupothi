अध्याय १६ वा

।। श्रीगणेशाय नम । श्रीसद्गुरुबालमुकुंदाय नम ।।

श्रीकृष्णगुरुदेवा यतिराया । अंतर्यामींचे जाणतिया । अविचाररता अज्ञानमया । चरित लिहावया आज्ञापिसी  ।। १ ।। कामकोपदंभ विषयासक्ती । मान मद लोभ ममता नि रती । जयाचें हृदयीं अखंड वस्ती । ऐशिया हातीं धरिलें कीं  ।। २ ।। तूं तरी केवढा दयार्णव । कुकर्मीं दीन मी मानव । तुझिया दयेची परिपूर्ण पालव । घडिघडि आठव दे चित्ता  ।। ३ ।। दीनता दरिद्रता कुचेष्टा । कुप्रवृत्त्यादि दवडूनि अनिष्टा । मन्मनीं आसन श्रीगुरुश्रेष्ठा । घालूनि आतां बैसावें  ।। ४ ।। शांतिक्षमादयेचा मेरू । मीतरी केवळ दीन लेकरूं । हांक तुजवीण कवणा मारूं । श्रीकृष्णा गुरुवरा दयाळा  ।। ५ ।। हातीं धरी मत्सम कुकर्मीं । ऐसा आन न देखो क्षमी । मायबाप तूं माझा स्वामी । सेवाधर्मीं योजिसी मज  ।। ६ ।। शब्दतरी मी आणूं कोठुन । मनासरिखें करावया स्तवन । आतां पायांवरी शिर ठेवून । किंकर दीन राहीन मी  ।। ७ ।। श्रीगुरो कृष्णा मनोभिरामा । अपराधी मी योगितललामा । इतुकी आढळली न क्षमा । पुरुषोत्तमा तुम्हाविएं  ।। ८ ।। आतां देऊनियां स्नेहसुधा । लेखन करवावें चरितप्रबंधा । निरसूनि अधैर्याची बाधा । लीला आगाधा दावावी  ।। ९ ।। निजबोधमठी आला नूतन । अष्टेकर नामें कोणी ब्राह्मण । शक्तिसंपन्न वय असे तरुण । श्रीगुरुचरण सेवा करी  ।। १० ।। निजबोधमठीं चाले वीणा । उत्साह बहुत सेवकगणा । पूजा भजन नामसंकीर्तना । व्यक्तिरिक्त जाईना क्षण एक  ।। ११ ।। अष्टेकरास सदैव सेवा । नावडे त्यावीण च्छंद जीवा । दिवसभरी न घेई विसावा । श्रीगुरुदेवा चिंतीतसे  ।। १२ ।। मठकार्यासीं लागे पाणी । स्वयें एकेटा तितुकें आणी । दोन हातीं घट घेई दोनी । दिवसरजनीं न विचारी  ।। १३ ।। सशक्त शरीर मनाचा निधडा । सर्वांस म्हणजे बडबड सोडा । वैराग्याचा गिरवा धडा । काळ न दवडा क्षणैक  ।। १४ ।। चुकावी संसाराची कटकट । म्हणवूनि येतां श्रीगुरुनिकट । गप्पागोष्टी करूनि फुकट । दवडितां स्वहितकारण  ।। १५ ।। करणें नलगे प्रपंचत्याग । जागृत मनीं असतां विराग । परी तो दुर्घट सर्वत्र योग । यास्तव हा मार्ग धरितसा  ।। १६ ।। येथही गोष्टी असंबद्ध । बोलतां जैसे बाळ निर्बुद्ध । अंतकरण ठेवावें शुद्ध । व्हावें न कुद्व मम बोला  ।। १७ ।। झातां कोणी भजन सोडून । त्यावरी क्रोधें वटारी नयन । जयाचें सदैव निर्दोष वर्तन । परिणाम पूर्ण करीतसे  ।। १८ ।। श्रीगुरुरतवन पद्म प्रबंध । रचावे नवनव नित्य हा छंद । प्रसादपूर्ण गाथा उदंड । दुर्लभ अप्रसिद्ध परी ते  ।। १९ ।। निरलस जनांस मात्र थारा । दर्शन घेऊनी जा म्हणे इतरा । सेवेसाठीं विकणें शरीरा । हा धर्म खरा येथींचा  ।। २० ।। धूम्रपानादि व्यसन चाउटी । हें स्थान नव्हे ऐशासाठीं । गुरुसेवेची भावना पोटीं । त्यास्तव मठी असे ही  ।। २१ ।। निजबोधमठीं संस्थापक । व्यासादिकही होती साशंक । म्हणती कैसा उन्मनत्त सेवक । सर्वांस धाक बहु याचा  ।। २२ ।। कांही कोणाचे दिसतां व्यंग । म्हणे जा धरा घरचा मार्ग । इतरांस तुमचा कां ? उपसर्ग । दिसतां सुभग बहु तुम्हीं  ।। २३ ।। श्रीगुरुसेवेंत सदा निमग्न । अंतकरणध्यान संलग्न । कोणी भजनांत आणितां विघ्न । म्हणे निजसदन गांठा जी  ।। २४ ।। पडे ती करणें लागे सेवा । खावें प्यावें मिळेल तेव्हां । मिजासखोर शठ मानवा । नास्तिकजीवा न ठाव हा  ।। २५ ।। गाणगापुरींत कवित्वकर्ते । श्रीगुरुस ते झाले आवडते । त्यापरी अष्टेकरास येथें । श्रीकृष्णनाथें आज्ञापिलें  ।। २६ ।। स्वप्नीं सांगती कवित्वचना । मानसिक साधावी साधना । शिरसावंद्य स्वामीशासना । मानूनि लेखना करी तो  ।। २७ ।। उदरभरणार्थ अध्यापन । करूनि मिळवी कांही धन । तदितर काळ सेवाविहीन । कदा दवडी न भक्त तो  ।। २८ ।। सेवेस सदैव साभिलाष । श्रीगुरुपद-गोडी अहर्निश । क्षणक्षण होय आयुष्यनाश । चिंतन विशेष जया हें  ।। २९ ।। पद्मरचनेचेनि मिषें । चित्त एकाग्र करीतसे । भरलें कवित्व करुणरसें । मागणें न दिसे प्रेमाविण  ।। ३० ।। मठी आला जणु शिष्यशिरोमणी । सेवेची शिकवावया रहाणी । स्वयें पूर्णपणें आचरूनी । न आडरानीं भरावें  ।। ३१ ।। अनंतानंत मनाच्या ओढी । विवेकाभ्यासें मोडूनि काढी । गुरुसेवेंत ही बसे घडी । सत्संग जोडी मिळतां त्या  ।। ३२ ।। घुरुसेवा असिधाराव्रत । जाणूनि अंगिकारी भक्त । निश्चय अढळ बघतां गुरुनाथ । तया आत्मवत् करीतसे  ।। ३३ ।। रिकामा बैसो न दे कोणा । भजन करा म्हणे घ्या वीणा । गेला क्षण मागुती येईना । यमाचा पाहुणा न व्हावें  ।। ३४ ।। ऐसा अष्टेकर काशिनाथ । मठींत असतां घडले विपरीत । नगरांत आली तीव्र सांथ । ग्रंथिक संन्निपात म्हणती त्या  ।। ३५ ।। गांव सोडूनि गेले लोक । दिवसां एकांत भयानक । मठी सोडीना परी सेवक । दैवाचें कौतुक पाहूं म्हणे  ।। ३६ ।। अद्य वा अब्दशतांते वा । मरण चुकेना जन्मल्या जीवा । आपण तरी घाबरे कां व्हा । श्रीगुरुदेवासम रक्षक  ।। ३७ ।। स्वप्नीं सांगती तया स्वामी । मन लावूनि असा श्रीरामीं । धांवाधाव न पडेल कामीं । आशा रिकामी न करावी  ।। ३८ ।। जागृती होतांच प्रातकाळीं । म्हणे ऐकाहो भक्तमंडळी । आमुची आयुर्मर्यादा सरली । गुरुपदांजवळी जाऊं सुखें  ।। ३९ ।। कालवश होतां मातापिता । संपली माझी संसारचिंता । सर्वस्व एक समर्थत्राता । सेवा करितां न तृप्त मन  ।। ४० ।। जगावें श्रीगुरुसेवेसाठीं । वासना हीच होती मोठी । आयुष्य सरलें उठाउठीं । आपुलें हातीं काय असे  ।। ४१ ।। अष्टेकर भक्त काशिनाथ । तेचि दिनीं झाला ज्वरग्रस्त । शिवालय एक समीपस्थ । म्हणे मज त्ग्sत टाकावें  ।। ४२ ।। मित्र तयाचा कुंभकार । एकनिष्ठ श्रीगुरुचा किंकर । सहाय्य घेऊनि त्या अष्टेकर । गेला सत्वर शिवालयीं  ।। ४४ ।। घटली शक्ती पडला भूवरीं । मित्रास म्हणे विनंती अवधारी । त्वांही जावें आपुले घरीं । येथें यावरी न रहावें  ।। ४५ ।। चारजणांचा होशी पोशिंदा । आरोग्य असतां चाले धंदा । आम्ही शरण झालों गुरुपदा । चिंता त्वां कदा न करावी  ।। ४६ ।। व्यास भक्तास सांगावें निक्षून । इकडे येऊं नकाच आपण । सेवा करावी पुढें पाहून । विचार आन सोडावा  ।। ४७ ।। आमुचा समीप मरणकाळ । चुकवितां न पुरें पडे विधिबळ । गुरुपदीं ठेवा मन निश्चळ । येऊनि कराल काय येथें  ।। ४८ ।। ऐसा अष्टेकर मरणद्वारी । कुंभकारास बहुत निवारी । येर मौनेचि करणें तें करी । घालवितां दुरी नच जाय  ।। ४९ ।। प्राणसंकटीं नये उपेगा । गुरुभक्तमित्रा देणें दगा । ऐसा कासया मित्र वा सगा । कुंभार उगा या विचारें  ।। ५० ।। ये घडीस देह माझा धड । गुरुभक्त सेवा करीन उदंड । भ्यालिया सोडील कां काळदंड । मैत्रीत खंड पाप कीं  ।। ५१ ।। पाडिला दिसे मृत्युशय्येवरी । समीप न कोणी साहाय्यकारी । पय पाणी फळ कांही तरी । सजीव तोंवरी मुखीं घालूं  ।। ५२ ।। जाणवतां अंतकाळ वेदना । ध्यानीं आणी श्रीगुरुराणा । अस्फुटशब्दें करी प्रार्थना । गेला सेवेविना जन्म हा  ।। ५३ ।। झिजली नाहीं सेवेंत तनु । अस्ता चालला आयुष्य भानू । शिणलों वांया लाभ न अणु । इच्छिले वान न तव गुण  ।। ५४ ।। निरोगी देहशक्ती सदृढ । कार्यक्षम धी असतां वाढ । नश्वर सुखाची लागली ओढ । बनलों मूढ अधम मी  ।। ५५ ।। मरणास्तित्व न शिवलें मना । चिरसुख ऐहिक हेचि कल्पना । आतां कळतां गेलें येईना । कैशी विधिघटना चुकेल  ।। ५६ ।। जन्मोजन्मीं श्रीकृष्णसरस्वती । मी तव दास तूंच गुरुमूर्ति । यथेष्ठ सेवा घडावी पुढती । वासना अंतीं राहिली  ।। ५७ ।। कुंभार म्हणे त्वां गतप्राण । क्षणांत सजीव केला श्वान । चुकवावया आपुलें मरण । असमर्थ हें न संभाव्य  ।। ५८ ।। श्रीगुरुचरण प्रेमबळ । तैशीच तुझी निष्ठा अढळ । बघतां परतून जाईल काळ । सेवा सफळ होईल  ।। ५९ ।। अपुरी इच्छा सेवेची तव । वांचवील समर्थ श्रीगुरुराव । मरणांस कां मग देशी वांव । नलगे नांव संशयाचें  ।। ६० ।। शुदूर अंतरावरूनी पाणी । दोहों करी घट घेउनी दोन्ही । आणिलें चार घटिका प्रतिदिनीं । म्हणशी वदनीं न घडलेंकीं  ।। ६१ ।। वत्रौ बीणा पडेल तितुका । बारा पंधरा वीस घटिका । जागें न करिसी अन्य सेवका । विष्णुपंतादिका आश्छर्य गमे  ।। ६२ ।। खावयाचाही न धरला सोस । कदा पक्वान्नें प्रकार बहुवस । अर्धपोटीं वा कदा उपवास । ना उबगलास तथापि  ।। ६३ ।। ऐकतां करूनि हास्यवदन । अष्टेकर म्हणे द्यावें मरण । ऐसें प्राणी इच्छिल कवण । बोलावें कदां न ऐसें त्वां  ।। ६४ ।। चिरंजीव मार्केडेय मारुती । आपण तैसेचि रहावें जगतीं । वार्धक्य मरण विरहित स्थिती । सर्वांप्रती आवडे  ।। ६५ ।। इच्छेविरुद्ध परी अंतक । ओढूनि नेत अखिल लोक । इहलोकींचे सारें क्षणैंक । गोष्टी अशख्य वृथा हे  ।। ६६ ।। श्रीगुरु कृष्णसरस्वती । त्याचाचि सेवक होय मी पुढती । अंतकाळींची वासना चित्तीं । तेचि मूर्तिमती लाभेल  ।। ६७ ।। यावरी बोलवेना शब्द । मित्रा मानू नको खेद । स्वर मंदावला कंठ अवरुद्ध । जाऊं कृष्णपद समीप  ।। ६८ ।। ऱोय जिव्हा जड आवाज सखोल । तरळली दृष्टी राहिले बोल । निस्तेज वदन पडिला निश्चळ । कुंभार विव्हळ झाला तदा  ।। ६९ ।। म्हणे अंगी तारुण्य नौकरी । धनही कांहीसें संपादन करी । मिळती भार्या लग्न करितां तरी । ऐहिक सुख परी नावडलें  ।। ७० ।। ताजा शिळा मिळे तो आहार । विकल्परहित खावें भरपूर । उद्यमास्तव जें कां स्थलांतर । जातसे बाहेर मठींतुनी  ।। ७१ ।। निजबोधाश्रम-विहित कार्य । घडू लागलें उपेक्षणीय । यां भक्तरूपें केला सदुपाय । सर्वां स्वाचारमय बनविलें  ।। ७२ ।। निश्चिंत स्वार्थत्यागी उदास । निष्काम सुधीर अति निरलस । भीड न धरी योग्य समयास । ऐशिया शिष्यास निवडिलें  ।। ७३ ।। वेळीं अवेळीं आलिया वीणा । विश्रांतीची न करी गणना । बघतां स्वस्थ बैसलिया कोणा । म्हणे स्वकारणा विसरतां  ।। ७४ ।। येथें बैसूनि बादविवाद । संसारकार्याचें कां लिगाड । आला तो व्यवसाय करा गोड । सोडा धरसोड क्षणभरीं  ।। ७५ ।। गुण आठवावे एक कीं दोन । दिसलें ऐसें साधेंपण । तारुण्यांतचि मरणाधीन । झाला शिष्यजन उत्तम  ।। ७६ ।। देहाचे योग्य उत्तरसंस्कार । एकलाचि करी कुंभकार । व्यासासी निघाला नाही धीर । सहाय्यार्थ सत्वर निघाला  ।। ७७।.निजबोधमठींत एक सत्पुरुष । बाळाबुवा अभिघान तयास । तेचि रात्री सांगे त्या व्यासा । परलोकवास अष्टेकरा  ।। ७८ ।। येरू सांगे तो सेवक मोठा । गुरुसेवेची धरी उत्कंठा । रुचलें त्या न गमन वैकुंठा । वासनेचा वांटा उचलील  ।। ७९ ।। धाडिलें तया नातिदूर । समीप आहे सांगली नगर । धनवंताचा होईल किशोर । वासना जन्मांतर सोडीना  ।। ८० ।। झननी जठर अति आवडीनें । वसविलें असे आज तेणें । पुढती येथेंचि तयास येणें । बद्धचिंतनें अंतीचिया  ।। ८१ ।। श्रीगुरुकृष्णसेवा करितां । राहिली पूर्ण अतृप्तता । इतर कांहीच नावडे आतां । अंती गुरुनाथ आठवी  ।। ८२ ।। चतुरानन हरी कैलासपती । जगदंबा शिवा वैष्णवीशक्ती । एक माझा गुरु श्रीकृष्णमूर्ती । आत्मा वेदांती म्हणती जया  ।। ८३ ।। अंती चिंतिलें ते तद्रूपता । बुद्धी अन्य न काशिनाथा । गुरु सेवेचा होईन भोक्ता । मेला आठवितां ऐसेचि  ।। ८४ ।। निजबोध मठिकेची ही कथां । अष्टेकर सरकारी नौकर होतां । बाळाबुवांनी भविष्य सांगता । नर एक ऐकतां जाहला  ।। ८५ ।। म्हणे मीहि सरकारी नौकर । साडेसातीनें मांडिला कहर । सुटकेस उपाय सांगा सत्वर । कृपा दिनावर करावी  ।। ८६ ।। अष्टेकर भक्ताचें जन्मांतर । आतांचि आपण वदला सविस्तर । वाटलें मज तै भेटला ईश्वर । होईल दूर व्यथा मम  ।। ८७ ।। करवीर नगरी हे राजधानी । नृप नौकर बहु असती ये स्थानीं । उदरभरणार्थ धनार्जनी । दिनरजनीं गुंतले  ।। ८८ ।। त्यांतील एक मीही गृहस्थ । संसार करितां झालों परिश्रांत । नौकरींत एक घडलें विपरीत । विहरण येत अंगावरी  ।। ८९ ।। सांगते झाले बाळाबुवा । उपाय उत्तम सद्गुरुसेवा । दिसत असतां कां मत्सम मानवा । विचार पुसावा अज्ञपणें  ।। ९० ।। धन्याचा प्रताप कां न जाणवला । साशंकचित्त व्यर्थ कां झाला । दुश्चिन्ह हेंचि वाटतें मजला । भोग आपुला चुकेना  ।। ९१ ।। गुरुरायावरी न कां विश्वास । व्यर्थ आपण पुसिले यांस । पश्चात्ताप वाटला मनास । श्रीगुरुपदास विनवी पुढें  ।। ९२ ।। केलें कदां न तें आलें अंगा । दैवाचा खेळ नव्हे वाउगा । कारासदना प्राक्तनानुगा । भोगवी भोगा अचिंतित  ।। ९३ ।। पांचसात दुजे कर्मनिवृत्त । नौकरही केले तयासहित । वर्षद्वय पुढें अनवहित । कष्ट भोगीत राहिले  ।। ९४ ।। न्न्यायान्याय विचारणा । ठेविले कांही केल्याविना । बहुवार केली विज्ञापना । ऐके परी ना कवणही  ।। ९५ ।। काळें वटारिलीया डोळे । आपुले परके होती आंधळे । सहाय्यकर्ता त्रिभुवनीं न मिळे । जीव तळमळे उगाचि  ।। ९६ ।। नास्तिक्यवादी पुरा तो नर । संकटीं स्मरला तो परमेश्वर । निजबोधमठींत आहे गुरुवर । होईन किंकर त्याचा मी  ।। ९७ ।। मनास लागली बहु तळमळ । स्मरूं लागला गुरुपदकमळ । आजन्म बंदीवास हा अटळ । विचार प्रबळ हा एक  ।। ९८ ।। आतां करणार कोण सुटका । आस कोणाची करूं फुका । येतें स्मरूं श्रीगुरुपादुका । कां सुखदुःखा मानावें  ।। ९९ ।। टळणार कैसे पूर्वकृत भाग । तयाचाच कीं भोगणें भोग । असलिया स्थितीत ध्यानयोग । साधतां पांग फिटेल  ।। १०० ।। शिक्षेआधींच उपायार्थ । जाऊं लागला असतां मठीतं । सेवकसंगे उपजे भावार्थ । गमला गुरुनाथ तारक  ।। १०१ ।। वीणा घेतसे दोनचार घटी । विश्वास धरूनियां पोटीं । सेवकजनाची पडली गांठी । सुटकेचि मोठी आशा गमे  ।। १०२ ।। शिष्यासंगे विचारपालट । गुरुपदचिंतन रुचे अवीट । ध्यानीं आणावें गुरुपद नीट । करी भयग्रस्त अभ्यास  ।। १०३ ।। पुढें होतांचि न्यायनिवाडा । सश्रमतुरुंग पायीं खोडा । म्हणे ही पूर्वकर्माची पीडा । दोष गुरुपदा देऊं नये  ।। १०४ ।। संकटप्राप्तीपूर्वी दुर्बुद्धी । देवा मानिलें होतें कां कधीं । दो दिन लागलों गुरुपदनादीं । कैसे करुणाबुधी पावेल  ।। १०५ ।। देह मम बद्ध राजकष्टार्थ । मन तरी मोकळें आहे येथ । विचार अन्य टाकूनि समस्त । गुरुपद चिंतीत रहावें  ।। १०६ ।। मनास लागला पाहिजे दृढ चाळा । स्मरावें गुरुपद वेळोवेळां । सुटकेचा कां सोस आगळा । ध्यानास ये स्थळामाजी सुख  ।। १०७ ।। देहास लागली असे परवशता । चित्ताचा नव्हे कोणी शास्ता । भांडवल तेंचि श्रीगुरुनाथा । अर्पूनि आतां असावें  ।। १०८ ।। असोनि नसते जाहले स्वजन । वियोग दुःख गांजी दारुण । विचार ऐसे येती क्षणक्षण । गुरुकृपें स्मरण सरो तें  ।। १०९ ।। ऐसा नास्तिक विषमकाळगती । गडबडला तैं मनाची स्थिती । पालटतां स्मरे श्रीगुरुप्रती । उदय पूर्वकृती पावली  ।। ११० ।। निश्चल ठेवूनियां श्रद्धा । भोगीत राहिला प्राप्त आपदा । जावें लागे नित्य प्रासादा । कांही धंदा करावया  ।। १११ ।। असो कैसेही शीतवातातप । दुःख देतसे परवशता ताप । विश्रांती कदां नसे सुखरूप । एकदां भूप पाहे तें  ।। ११२ ।। ध्येनें द्रवला बघतां लोकां । ाज्ञा करीतसे निजसेवका । समीप आणविलें सकळिकां । शीतळोदका देववी  ।। ११३ ।। एकेका पुसे अपराधवृत्त । सांगती तेही इत्थंभूत । गुरुभजनों जो होता रत । तेणेंही सत्य सांगितलें  ।। ११४ ।। भूपें देऊनि अभयदान । म्हणे मी तुमची पत्रें पाहीन । अनुभव आलिया सत्यकथन । हा बंधमोचन सहजचि  ।। ११५ ।। नव्हतें कदा जें ध्यानी मनीं । आलें नव्हते कदापि स्वप्नीं । प्रत्यक्ष तेंचि पाहिलें नयनीं । आनंद मनीं सकळांच्या  ।। ११६ ।। आज्ञा सेवकां करी भूपती । येथेंचि जन हे ठेवा संप्रती । सुग्रास खाणेपिणें द्या पुढती । अन्याय नव्हती बरे जनीं  ।। ११७ ।। उद्भवला तैसा शमला त्रास । लोटले पुढती कांही दिवस । तुष्ट होऊनी करवीराधीश । मुक्त सर्वांस करीतसे  ।। ११८ ।। त्रास भोगिल्या काळाचे वेतन । गणती करूनि दिधलें धन । नौकरी मिळे पूर्वीसमान । दुःखनिवारण जाहलें  ।। ११९ ।। श्रीगुरुभक्तां स्वप्नीं सांगती । आतां संकटे गेलीं पुरती । टळूनि गेली साडेसाती । शांतमन पुढती असावें  ।। १२० ।। अपरदिनीं तो आला मठा । म्हणे भोगिला त्रास म्यां मोठा । साडेसातीनें मारिला सोटा । सोसवे व्यथा न मजला ती  ।। १२१ ।। श्रीगुरु जाहला संकटहर्ता । सोडीना तव गा पाय मी आतां । ऐसेचि सर्वदा या कृष्णसुता । विरहव्यथा नसो तव  ।। १२२ ।। मत्सरपुरस्सर होते सरले । आमरण दुःखगर्तेत ढकलिले । त्रिभुवनीं दादा घेणार नुरले । होतें तयांत जिणें  ।। १२३ ।। येऊं कारागृहाबाहेर । मावळला होता पूर्ण विचार । आतां कैसे आम्हा घरदार । मृतसम शरीर सजीव परी  ।। १२४ ।। मरणाचा क्षण लक्षीत राहणें । तोंवरी काळ कंठू स्मरणें । ठाऊक नव्हते देहाकारणें । ते कष्ट भोगणें पडिलें कीं  ।। १२५ ।। मानिलें नाही देवाधर्मास । शठ मी पुरा उन्मत्त पुरुष । पूर्णपुण्ये पालटलें मानस । झालो गुरूस शरण आतां  ।। १२६ ।। याचिया स्मरणें साडेसाती । गेली कदापि न जाणार ती । पुढती इच्छा न सेवेपरती । पालटेल मती न कदापि  ।। १२७ ।। भेटेल तो तो आपुला परका । म्हणे आश्चर्यपूर्ण तव सुटका । घडलें असतें ऐसें कधी कां । श्रीगुरुसखा सहाय्य तंव  ।। १२८ ।। खुंटीने गिळिला होता हार । ठरला तुम्हीच पक्के चोर । दुर्दिन सरतां साक्षात् नृपवर । झाला साहाय्यकर स्वयेचिं  ।। १२९ ।। शोडविलें मज करूनि ममाव । आतां पुरे ही धांवाधांव । तुमचें सेवाव्यसन आजीव । सर्वस्व ठेव माझी हे  ।। १३० ।। पुढे तो येऊ सारूनि नौकरी । हौसेनें वीणा भनज करी । हेतु प्रथम होता अंतरीं । निष्काम परी होय आतां  ।। १३१ ।। चरित्र गावें तितुकें थोडें । बहुजन सांगती अनुभव पुढें । श्रीगुरुसंदिष्ट तें तेंचि घडे । ऐकतां जोडे इहपर सुख  ।। १३२ ।। इति श्रीकृष्णलीलामृत । अध्याय सोळावा उत्तरचरित । गुरुभक्तादि श्रवण पठणार्थ । भद्रगिरिनाथ वदवीतसे  ।। १३३  ।।  
।।  श्रीकृष्णार्पणमस्तु  ।। 