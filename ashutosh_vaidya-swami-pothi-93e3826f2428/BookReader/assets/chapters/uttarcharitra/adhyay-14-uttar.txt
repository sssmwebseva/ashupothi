
अध्याय १४ वा
।। श्री गणेशाय नम । श्रीगुरुभ्यो नम  ।। 

श्रीगुरो कृष्णा विश्वमनोज्ञा । शिरसावंद्य करूं तव आज्ञा । येरवीं मत्सम हीन प्रज्ञा । करुणाघना जाणसी कीं  ।। १ ।। निजपूर्वचरित वदवूनि घेतां । देहास होती तारुण्यावस्था । आज परंतु या ज्वर ग्रस्ता । कार्यक्षमता चित्ता नसे  ।। २ ।।  बुद्धीस भरला असे चळ । क्षणक्षणा मन होय चंचळ । जाहलें आतां अत्यंत दुर्बळ । प्रस्तुत हा मेळ बसे कैसा  ।। ३ ।। व्याधी शरीर ग्रासिती असह्य । लागे घडिघडि औषधसाह्य । प्रतिकूल परिस्थिती अंतर्बाह्य । न कळे काय करावें  ।। ४ ।। श्रीगुरुराया तुमचा संदेश । एकमात्र मम आधारविशेष । पाठिराखां तूं परम पुरुष । धैर्य मनास एक हें  ।। ५ ।। यातना रहित मनाची स्फूर्ती । राहे पदरीं पडो घडी ती । अनुकूल प्रसन्न दिसतां स्थिती । चरित्रसंगतीं लाभ घडे  ।। ६ ।। ऐकाया उत्सुक भक्त श्रोते । दवडितां काळ न आडकथे । पुढती बोलूं चरित्र गोमटें । प्राप्त जें होतें यदृच्छें  ।। ७ ।। एकदां हिमज्वर जडला शरीरा । चैन पडेना श्रीगुरुवरा । फिरणें राहिलें नाहीं निद्रा । लौकिकाचारासम चाले  ।। ८ ।। चढता ताप उष्णता फार । लागे अंग जैसा अंगार । ताराबाईचें भ्यालें अंतर । उपाय सत्वर करूं म्हणे  ।। ९ ।। तंव एक श्रीगुरूचा किंकर । म्हणे हा योग न चुके दुस्तर । देव दानवा मानवा होणार । विधिलेख दूर करवेना  ।। ११ ।। मत्सम अज्ञजना न सोसे व्यथा । ज्ञानीजन परी दुःखापरता । जागृत सदैव विदेहावस्था । व्याधीची कथा कायसी  ।। १२ ।। रामदास गुरूंनी पूर्वी हींव । भोगूनि दाविले जाणती सर्व । दर्शना येती शिष्य शिवराव । च्छाटीतळीं तव ठेविलें  ।। १३ ।। भोगत्यागास असतां समर्थ । नाणिती मनीं तत्याग संत । मोक्षा आड येणार संचित । भाविती त्यक्त नव्हे तें  ।। १४ ।। जेव्हां जेथें जयाकडून । ज्याकारणें जें विधिलेखन । तेव्हां त्ग्sत तें जाय घडून । अकारण यत्न न करावा  ।। १५ ।। ऐसें असें मायेचें विंदान । पुशील कोण विधातृलेखन । श्रीधरस्वयें भिकारी होऊन । बळीस दान मागतसें  ।। १६ ।। समाधानार्थ भक्त सांगती । आई चिंता करावी परती । सद्गुरु शरीरभोगाप्रती । स्वेच्छें मानिती आनंदें  ।। १७ ।। शिष्यजनकथन होय तें व्यर्थ । तारेची परी नव्हे समजून । भोजनपानादि कार्यें उचित । टाकून बैसत गुरुपाशीं  ।। १८ ।। ज्वरभरें व्यापिलें श्रीगुरुराया । कृश होय परी तारेची काया । आणी वैद्य बोलावोनियां । पूर्ण प्रेममया अबला ती  ।। १९ ।। खंडेराव देव कुलस्वामी । तयासी वारंवार नमी । म्हणे तूं साक्षी अंतर्यामी । चुकला कुळधर्मी मी सारीन  ।। २० ।। श्रीगुरुललाटीं लावी अंगारा । म्हणे बरवें करी तव अवतारा । आप्तेष्ट मायबाप खरा । नाहीं दुसरा गुरूवीण  ।। २१ ।। शोकनिमग्न अज्ञानमया । ऐशी किंकरी देखूनियां । श्रीगुरुकृष्णास आली दया । निवारूं भया म्हणताती  ।। २२ ।। ध्gसरे दिवशीं अरुणोदयीं । शिष्यांस म्हणती उठा सर्वही । फिरावयास जाऊं सर्वही । बाधा बांधू ही बळकट  ।। २३ ।। पलंगाचे पायास लंगोटी । स्वकरें बांधिली उठाउठी । अल्पशी पुरे ही आटाआटी । पुनश्च म्हणती स्वीकारूं  ।। २४ ।। स्वामीच्या हात लावितां अंगा । ज्वर सर्व दिसे पावला भंगा । तारेनें पाहूनि रागरंगा । म्हणे जी सांगा काय हें  ।। २५ ।। इतुका देह तापला असतां । तुम्ही तरी फिरायास जाता । शिष्य सांगती ज्वर नाहीं आतां । निरोगी पुरता गुरु दिसे  ।। २६ ।। पळाली पीडा मुखचंद्र सतेज । फिरतां भीति न अल्प आज । सत्ताधारी श्रीगुरुराज । इच्छिलें सहज घडतसें  ।। २७ ।। पाहतां तारेस मग वाटलें । मायामोहें मन दाटलें । स्वकर्म पल्वलजल आटले । ज्वरमिसें घटलें स्वेच्छेनें  ।। २८ ।। वहूनि गेला आतां ताप । संपलें कर्मभोगाचें माप । स्वयें कर्ता श्रीगुरुमायबाप । करी निष्पाप मजला तो  ।। २९ ।। अज्ञानभ्रम आडवा येतां । दोषा धनी मी वेडी वनिता । श्रीगुरुलीला उगाचि आतां । पाहूनि राहतां बरवें कीं  ।। ३० ।। ऐशिया पुरुषा कासया ताप । भोगूनि स्वभक्त पुण्यपाप । देहभोगाचें सारितो माप । पूर्वकृत संकल्प ऐसा हा  ।। ३१ ।। क्षणांत कर्तुमकर्तुं समर्थ । तेंही लपविती निज पुरुषार्थ । पितृवच दवडी न राघव व्यर्थ । व्याधशर निहत यदुपती  ।। ३२ ।। पराशर व्यास विश्वमित्र । एकाची च्छाटी जैसा मित्र । ऐसे पुरुषार्थी परम पवित्र । तेही विधिसूत्रबद्ध सदा  ।। ३३ ।। फिराया जाऊं म्हणतां ज्वर । आज्ञाधारक जैसा किंकर । होऊनि राहिला बद्ध परिकर । धन्य श्रीगुरुवर दयाळु  ।। ३४ ।। यापरी तारेस कोणी भक्त । वदला दृष्टांत पुराणोक्त । यावरी निघाले श्रीगुरुनाथ । क्रमिती पंथ हळुहळु  ।। ३५ ।। श्रीगुरुसेवा संतसंगती । क्षणैक जागृत करी ती युवती । परंतु निजकर्मजन्यभ्रांती । संशय मागुती निपजवी  ।। ३६ ।। fिंनत्यवत् आले तटाका । वर्षाकाळ नदी पूर्णोदका । स्वामी म्हणती विष्णुसेवका । उडी टाका जळांत  ।। ३७ ।। पर तीर गांठितां प्राप्तकैवल्य । विठ्ठल सेवेचें झालें साफल्य । क्षण हा गेलिया पीयुष्यतुल्य । पश्चादमंगल भागा ये  ।। ३८ ।। येरू म्हणे मज कायसें भय । दवडी ऐसा न सर्वोत्तम समय । गुरुवचनापुढें मोक्षाचें काय । सेवीत पाय राहीन  ।। ३९ ।। तथापि आज्ञापालनानंद । गुरुसेवेपुढें तुच्छ मुक्तीपद । ऐसेचि जननसेवा सुखद । कायसा खेद मिळालिया  ।। ४० ।। उडी टाकिली इतुकें वदून । पहिला जलतरणविद्याप्रवीण । अल्पसा मनीं आला अभिमान । क्षणांत करीन आज्ञापिलें  ।। ४१ ।। धेनचार मारिले न हात । तंवचि जाहला गर्भगळित । समजे न हे काय विपरीत । झाला भयभीत प्रथमचि  ।। ४२ ।। जाऊं न जाऊं करूनि विचार । मागें परतूनि आला सत्वर । गुरुपदीं तत्काळ ठेवूनिया शिर । जोडूनि कर म्हणतसे  ।। ४३ ।। वाटला मजला सुलभ उपाय । आज तो झाला अशक्यप्राय । कांही घडला असेल अन्याय । म्हणवूनि काय शिक्षाही  ।। ४४ ।। येऱहवीं द्विवार गेलों असतों । चमत्कार हा आज कां होतो । अंतसाक्षी सर्व जाणतो । मीपणविद्व तो दीन मी  ।। ४५ ।। इतुक्यांत स्वयें बोलती स्वामी । कपिलाषष्ठी झाली निकामी । झाला नाहीं अल्पसंयमी । भय संभ्रमीं बुडाल  ।। ४६ ।। निश्चय धैर्य अभय तितिक्षा । सर्वदा यांची करितां अपेक्षा । सुलभ सर्वेही स्वकार्यदक्षा । येरवी मिक्षापात्र जन  ।। ४७ ।। पंतासी कळून आलें तेव्हा । सुलभ होईना श्रीगुरुसेवा । मत्सम दुर्बळ हीन मानवा । अभिमान व्हावा कासया  ।। ४८ ।। कार्य जाहलें कार्य जाहलें । वारंवार श्रीगुरु वदले । वैराग्यसदनाकडे चालिले । शिष्य अनुसरले मौनेंचि  ।। ४९ ।। शुक्रवार पेठेंत बंधुद्वव । उभयतांसही भार्या तनय । एकत्र साधिती संसारकार्य । असती प्रेममय उभयतां  ।। ५० ।। पोटापुरतें मिळवितीं धन । दोघांही न रुचे नास्तिकपण । कुळाचार निजधर्मपालन । साधिंता न्यून न पडे कदां  ।। ५१ ।। वडिलीं आचरलीं जन्मवरी । न सोडिती रीत कदा ती सारी । एकविचारें तयांच्या ननरी । असतीं संसारीं सुखेसी  ।। ५२ ।। श्रीगुरुचरणीं सकळांस निष्ठा । दर्शना नेमें जात मठा । सांभाळी गा पुरुषश्रेष्ठा । आम्हां अनाथा म्हणताती  ।। ५३ ।। श्रीगुरु जातां परतूनि वाटें । सशिष्य तद्गृहा जात अवचटे । बंधूद्वयास धन्यता वाटे । उपचार शक्य ते अर्पिती  ।। ५४ ।। भोजनसमयास पातला घरा । पाहूनि सकळीं जोडिले करा । म्हणती स्वामी घ्या अल्पाहारा । समयलब्ध करा गोड तें  ।। ५५ ।। धता आमुचा दुजा कवण । कांही भक्षावें आपुले आपण । प्रेमादरपात्र करावे दीन । वासना पूर्ण करावी  ।। ५६ ।। अवधूतभिक्षा करवीरनगरीं । प्रहरद्वयकाळी होतसे फेरी । दैवाचा कोणी तयांचे घरीं । ग्रास ममत्र करी स्वीकार  ।। ५७ ।। अन्नपूर्णा श्रीकरवीरनिवासनी । अवधूत म्हणे ही जगज्जननी । मागावें कोठें हे स्थळ सोडूनिं । येणें म्हणूनि भिक्षेसी  ।। ५८ ।। सर्वज्ञ श्रीगुरो करवीरमहती । पामर आम्ही काय जाणो ती । वारंवार ही एक विनंती । अवधूतमूर्तीं गुरुराया  ।। ५९ ।। भक्षिता आपण ग्रास मात्र । सुखी आम्ही सपुत्रकलत्र । पूर्वज जाहले सद्गतिपात्र । ठेवा कृपाकर मस्तकीं  ।। ६० ।। स्वामी तो म्हणती ज्वरग्रस्त । भक्षील कायरे आग्ररह फुकट । परिवार तथापि दिसतो येथ । करावा तृप्त सर्वही  ।। ६१ ।। विनविती सेवक होउनी नम्र । आपण घेतलिया ग्रासमात्र । प्रसाद भक्षण करूं पवित्रर । तथास्तु गुरुवर बोलिले  ।। ६२ ।। कांही गोडधड देतां भक्षणा । व्याधिग्रस्त परि अव्हेरीना । प्रेsमें वेडावला स्वभक्तजना । प्रेम दे राणा योगियांचा  ।। ६३ ।। अल्पसें म्हणती आणा दूध । जाणें लागे आसनासंन्निध । विठू बोलतो भविष्यवाद । सावध व्हावया अंतरीं  ।। ६४ ।। कोणी चुकवीत नाहीं । पुढें चुकविता न दिसे मही । दृश्य तें नश्य सर्वत्रही । मायामोही बुडे जग  ।। ६५ ।। आत्मा अमरत्रिकालाबाधित । देहनाश हे असो सांप्रत । एकास गमन आवश्य दोहोंत । श्रीगुरुनाथ सांगती  ।। ६६ ।। अंगुली निर्देशें पुसती थोरा । तुज गमन किंवा सहोदरा । येरु घाबरा होऊनि पुरा । म्हणतसे करा कृपा गुरो  ।। ६७ ।। पुनरपि तैसेचि बोलती स्वामी । धाकुटा भाऊ किंवा तुम्ही । उभयतांतूनि एकास नेमी । तदतिक्रमी अपुरा विधी  ।। ६८ ।। शांगूनि इतुकें जात बाहेर । पुढें कही लोटले वासर । व्याधिग्रस्त प्रथम सहोदर । स्मरले गुरुवर वच तेव्हां  ।। ६९ ।। शर्वांस घरी म्हणे न दुःखी । व्हावें तुम्ही जाऊं परलोकीं । जन्मला तो पडे काळमुखी । श्रीगुरु वदले कीं ते दिनी  ।। ७० ।। पुढती लोटलें दिवस आठ । झाला आयुष्याचा शेवट । बंधूनें धरिली परलोक वाट । झाले शोकार्त जन गृहीं  ।। ७१ ।। काळें ओसरला दुःखोद्भव । चालिला व्यवहार यथापूर्व । इकडे भविष्य वदूनि गुरुराव । घेतली धांव मठाकडे  ।। ७२ ।। राहिला कथाभाग तो अपुरा । संतसज्जनहो श्रवण करा । अभिषेकार्थ आलिया द्विजवरा । देऊं अवसरा म्हणती गुरु  ।। ७३ ।। चाररसहा घटी सारूनि भ्रमण । सशिष्य सत्वर गांठिलें सदन । तंव त्ग्sत बैसले कांही ब्राम्हण । अभिषेकपूजन करूं म्हणती  ।। ७४ ।। करावा रुद्राभिषेक नवस । चिंतिता झाला कोणी गुरुदास । हितकाजें इच्छित होतें मानस । पावले सिद्धिस सर्व तें  ।। ७५ ।। रुद्राभिषेक कार्य/ तदर्थ । आरंभी होऊनिया प्ररमुदित । पावला स्वामी श्रीगुरु समर्थ । कालक्षेप अनुचित मानी मग  ।। ७६ ।। द्विज पाचारिले एकादश । येऊनि बैसले यथावकाश । विकल्पे अत्यंत भरलें मानस । बोलती एकास एक ते  ।। ७७ ।। मानवपदास रुद्राभिषेक । करणें नन्व्हे कां अप्राासंगिक । उदरपोषणासाठी पातक । आपण निशंक करीतसो  ।। ७८ ।। अभिषेकयोग्य काय हें कर्म । आम्हां देईल काय हो शर्म । एकास एक पुसती वर्म । होतसे अधर्मं वाटतें कीं  ।। ७९ ।। रूद्राभिषेकाचा अधिकारी । कैलासवासी त्रिपुरांतकारी । मानवास ही कैसी थोरी । करणें तरी काय आतां  ।। ८० ।। तयांतील एक बोलिला द्विज । कैसेंरे तुम्ही मूर्ख निर्लज्ज । द्रव्य मिळेल तो धर्म आज । त्यावीण काज वृथा जाणा  ।। ८१ ।। कलियुगीं धर्म गतानुगतिक । बहुत अनुसरती तो मार्ग एक । द्रव्य सोडणें हा अविवेक । उगेंचि मूर्ख होऊं नका  ।। ८२ ।। तंव दुसरा द्विज होऊनि पुढे । म्हणे कैसे रे हें उकलाना कोडें । आत्मा परिपूर्ण चोहींकडे । कां मग वांकडें वदतसा  ।। ८३ ।। असो हा देव अथवा मानव । आम्हांस कायसे निंदा गौरव । द्रव्यसाधनी गुंतलें विश्व । अधर्म सर्व तद्व्यतिरिक्त  ।। ८४ ।। एकएकासी सांगती वचन । सर्वत्र भरला नारायण । म्हणूं नका हें वेश्यासदन । आपुलें कारण साधावें  ।। ८५ ।। पहा पहा ही जगाची रीती । ज्ञान सांगती स्वहितासाठीं । ते काय जाणती श्रीगुरुमहती । द्रव्य वांच्छिती अखंड  ।। ८६ ।। परी तो करुणेचा मेरूपर्वंत । वैरी मित्र ही गणना न जेथ । श्रीगुरु कृष्णसरस्वती दत्त । द्विजांचा हरीत दुर्भाव  ।। ८७ ।। ब्राम्हणासवें रुद्राचें पठण । श्रीगुरुस्वयें करिती आपण । सर्वत्र भरला नारायण । अनुभव पूर्ण दाविती  ।।  ८८ ।। मौंजीबंधनकाळीं यत्पिता । कुंठित झाला गायत्री पढवितां । स्पष्ट तो बोले रुद्रसंहिता । नवल एकतां वाटलें  ।। ८९ ।। करितां काय ? कांही पूर्वोंत्तरपक्ष । उत्तर देईल कीं पुंडरीकाक्ष । वेदविद् विप्र तुम्ही प्रत्यक्ष । करा सोक्षमोक्ष गुरु म्हणे  ।। ९० ।। कर्म हें घडे जयाप्रीत्यर्थ । स्वीकारी तो अपर्णानाथ । भ्रमें व्यर्थं कां भरलें चित्त । भूदेव समस्त तुम्ही कीं  ।। ९१ ।। त्रिलोकवंद्य तुम्ही द्विजजाती । तुमची वाणी कदा न खोटी । वेश्यागृह हें न आमुची मठी । स्वयें सांगती श्रीगुरु  ।। ९२ ।। भूवैकुंठ ही होय पंढरी । आत्मा विठ्ठल वसे ये घरीं । तारेचा झाला देणेंकरी । कर्जबाजारी श्रीविश्वेश  ।। ९३ ।। दिधल्यावीण कदा सुटेना । चुकवूं पाहतां कदा चुकेना । ऐशिया कर्जनिवारणा । पंढरीराणा येथें वसे  ।। ९४ ।। तयाचें शिरीं अंबिकापति । अभिषेक पावला तुमचा त्याप्रति । विप्रहो मनीं न करा खंती । श्रीगुरु सांगती समाधान  ।। ९५ ।। ब्राम्हणीं ऐकतां श्रीगुरुवाणी । चमत्कारले अंतकरणीं । क्षमस्व म्हणती जोडूनि पाणी । मस्तक चरणीं ठेविती  ।। ९६ ।। आम्ही प्रपंचाचे पाईक । तुमच्या निंदेचें पदरीं पातक । शेवटीं भोगणें न चुके नरक । आम्ही साशंक सदैव  ।। ९७ ।। आम्ही प्रथम निंदिलें तुम्हां । प्रवृत्त झालों हीन कर्मा । कवण्या मुखें मागावी क्षमा । करणी अधमा आमुची  ।। ९८ ।। आमुचें जे कां आद्यवतन । जाणतसां देवा समूळ अज्ञान । प्रमाद घडला ऐसा म्हणून । रक्षावें दीन बालक  ।। ९९ ।। तुम्ही दाविला म्हणूनि वेद । संहितामुख पाठ अखिलोपनिषद । आम्हीं पुरुषसूक्त नेणों धड । अज्ञानें बडबड केली बहू  ।। १०० ।। पदरीं कांही होतें सुकृत । तुमची निंदा घडली अवचित । जन्मदात्रीसम तुमचें चित्त । अति कृपावंत गुरुराया  ।। १०१ ।। आम्ही अज्ञानी तुझीं लेकरें । न विचारितां वाईट बरें । तुवां कुरवाळिलें कृपाकरें । यावरी पुरें संसार हा  ।। १०२ ।। कालौघे पुढें त्यांतील कांहीं । ब्राम्हण लागलें श्रीगुरुपायीं । तरणोपाय गुरुविणें नाहीं । शास्त्रे वेदही बोलिले  ।। १०३ ।। संपला रुद्राभिषेक सोहळा । पुढती अल्पसा काळ गेला । बंधुद्वय कथाभाग राहिला । संपूर्ण केला पाहिजे तो  ।। १०४ ।। संचार करितां एके दिनीं । श्रीगुरु आले बंधुद्वय सदनीं । अग्रज गेला परलोकी लक्षुनी । त्यावरी गुरुंनीं दर्शन दिलें  ।। १०५ ।। म्हणती तत्काळ सोडा सोडा । गेली आतां समूळ पीडा । स्थलांतर शब्द कदा न मोडा । केला उलगडा धरा मनीं  ।। १०६ ।। एकविचारें तैं सर्वांही । वस्ती केली आणिके गृहीं । श्रीगुरुसंदेश हेळसिला नाहीं । अनुभव कांही आला पुढे  ।। १०७ ।। घुरुआज्ञें अविलंबें त्यागिलें । अकस्मात् गृह तें तळीं कोसळलें । अवघे मृत्युमुखीं होते पडिले । परि वांचविले कृपार्णवें  ।। १०८ ।। धाउनि येतो भक्तांसाठी । सद्भाव देखतां हृदयसंपुटी । नित्य वांचवी नानासंकटी । आवडी मोठी प्रेमाची  ।। १०९ ।। नेणो देखिली कोण आवड । कायशी विद्या केवळ मूढ । प्रपंचकार्या वाहिला उघड । स्वधर्मचाड नसे जया  ।। ११० ।। नाही संपादिला चरितसाठा । म्हणतसे आम्ही करूं पुरवठा । सेवाविहीन मत्सम पापिष्ठा । उत्तरचरिता गाय पुढें  ।। १११ ।। मेळवी प्रयत्नें विष्णुपंत । तथापि जाहले नाहीं प्राप्त । राहूनि गेलें ऐसे अनंत । तें मिळे सांप्रत हळुहळु  ।। ११२ ।। गुरु गुप्त होतां काळ न कंठे । एकनिष्ठ जना दुःख वाटे । लीला गाती तैं मुक्तकंठे । जमती तेथें इतरजन  ।। ११३ ।। कोणीकोणी नित्यनव । सांगू लागले स्वानुभव । राहूनि गेले अज्ञात पूर्व । चरित त्या नांव उत्तर  ।। ११४ ।। प्रसिद्धी पावला भक्तसंवादीं । अवशिष्ट चरित सुधांबुधि । तोही रहावा जगतामधीं । उपजली बुद्धी भाविका  ।। ११५ ।। पुरवी निजभक्त मनोरथ । भक्तकार्यार्थचि राहे तिष्ठत । ओळखुनिया तेणें हृदत । पेरिलें चरित गाया पुढे  ।। ११६ ।। शमृद्ध होतसें मानवसहाय । स्वाधीन वाटतो इंद्रिय समुदाय । जराजर्जर परी नूतनवत्काय । लेखनसमय प्रतीति हे  ।। ११७ ।। धनधान्यरहित अंकिंचन सदन । भक्षणापुरतें दुर्मिळ अन्न । वेळ राखीतसे नारायण । प्रकार पूर्ण तैसा हा  ।। ११८ ।। लेखनसाधन अल्पही न करी । गुरुभक्त कोणी तैं सहाय्य करी । येऊन पोंचलों येथवरी । गुरुभक्त गुरुपरी सहाय्यक  ।। ११९ ।। असो घालूनि खालतीं मान । देऊनियां अचल अवधान । स्फूर्ती देईल तें करूं कथन । अक्षर एक न आपुलें  ।। १२० ।। फुकट कां घेऊं अहंकृति ओझें । विनाशकारण ममता माझें । आत्मा एकचि जगतीं साजे । तत्त्व गुरुराजें जाणविलें  ।। १२१ ।। बहु बोलणें हें कायसें वृथा । ज्याची तोचि बोलवी कथा । अवधान द्यावें उत्तर चरिता । भाविक संतां विनवणी  ।। १२२ ।। इति श्रीकृष्णलीलामृत । चतुर्दशाध्याय उत्तरचरित । कर्ता श्रीगुरु भद्रगिरिनाथ । भाविक संत ऐकोत  ।। १२३ ।। 

 ।।  श्रीकृष्णार्पणमस्तु  ।। 