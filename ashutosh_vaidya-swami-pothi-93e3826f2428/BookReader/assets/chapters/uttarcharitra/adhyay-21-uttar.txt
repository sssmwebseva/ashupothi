अध्याय २१ वा
।। श्रीगणेशाय नम । श्रीपादश्रीवल्लभाय नम । श्रीगुरूदत्तात्रेयाय नम ।।
जयाची अखिल जगद्व्याप्ती  ।  अंतर्बाहय जो भरला विश्वपती । तोचि नटला सदगरुमुर्ती साथक जाणी मर्मज्ञ ।। १ ।। पंचमहाभूते स्वकर्म निरत । सोडिती स्वप्रांत न सत्तांकित । या दृढविचारें निष्टावंत । राहती सुशांत निर्भय  ।। २ ।। धर्म चालिला दिसतां अधोगती । सज्जना छळिता दुर्जन दुर्मती । कलियुगी नटनाटक श्रीपती । अनंतमुर्ती नटतसे  ।। ३ ।। त्रयमुर्ती सद्गुरुस्वरुप एकवट । अनसूयात्मज म्हणविती दत्त । पुढती तोचि की अन्नपूर्णासुत । जन्मला अवधूत श्रीकृष्ण ।। ४ ।। प्रगटला नामें कुंभारस्वामी । वास्तव्य केलें श्रीकमलाधामी । सर्वत्र भरलो एकदेशी न मी । जाणती प्रेमी मज म्हणे  ।। ५ ।। जनी वसे तो कां नसे मनी । आयुष्य चालले जागवी क्षणक्षणी । कर्ता मी कां पडावे विस्मरणी । सिध्दलेखनी असावें  ।। ६ ।। परिणाम घडेल मदिच्छामात्रें । निमित्त कवळ तू भ्रमसी कारे । संग्रामसमयी हे नव्हें बरें । कथिलें शारंगधरे श्रीकृष्णे  ।। ७ ।। तो श्रीकृष्ण म्हणे निमित्त । केवळ होता न होणें भयाभीत । निशंक लेखन रहा करीत । पूर्तापूर्त न विचारितां  ।। ८ ।। असो कैसेंतरी ऐका चरित । गुरुभक्जतना कथिला वृत्तांत । ज्यांचा मम शिरी वरदहस्त । असे तत्कथित वृत हें   ।। ९ ।। कोणीएक भाविक श्रीगुरुभक्त । निशिदिनी देशिक पदानुरक्त । दारिद्रयपिडीत संसारोद्युक्त । परी अनासक्त मन ठेवी  ।। १० ।। आवडे सदैव परापवाद । निरुद्यम निज-परके ऐसे दायाद । व्याजोक्तीने उपजविती खेद । राहे अक्रोध परी तो  ।। ११ ।। परिस्थितिने घातला घाला । निज पूर्वकर्माची हे लीला । दुर्जन दुर्मती बोलती बोली । असहय मला न होवो म्हणे  ।। १२ ।। अंतर्बाह्य तो शिणतसे ऐसा । परी गुरूपद विसरे न सहसा । विश्रांतिस्थान एकचि मानसा । असहाय दासा म्हणतसे ।। १३ ।। द्रव्यार्थ धनिकजन व्यापारी । तयाची कांही करी नौकरी । त्यांतचि श्रीकृष्ण स्मरण करी  ।। ।१४ ।। सदनी तयाची असे कांता । तैशाचि परीदोन सुता । विवाह करूनिया त्या उभयता । झाला पाठवितां पतिसदना  ।। १५ ।। निजभवन कांही सस्यभूमिका । निर्वाहापुरती असे सेवका । परंतु बंधुस्ववै जालका । माजी तो निका सांपडला  ।। १६ ।। दैन्य दाखविणे याचना करणे । नावडे कदापि ऋणधन घेणे । श्रीगुरूकृष्ण ह्रदयस्थ म्हणे । तो काय नेणे विषमस्थिती  ।। १७ ।। तथापि संसृतिभरण जाचणी । निर्वाह स्मरण वागतसे मनी । धनार्जन अल्प असाध्यता आणी । कार्यसंपादणी नव्हेचि  ।। १८ ।। चहू बाजूनी होता निरुपाय । मनीची संकल्पसिध्दी न जाय । एक गुरुविण जगी असहाय । होता पाय स्मरतसे  ।। १९ ।। काळही धनिकजनानुकूल । अशनपान धनहीना दुर्मिळ । सदृवृत्ता सर्व असुखमूळ । कवण तारील गुरुवीण मग  ।। २० ।। मी तरी कर्मविरहित सर्वदा । अनुपयोगी जगा आपुलिया सुहदा । कैशी सरणार माझी आपदा । कोणीही कदा जवळी न ये  ।। २१ ।। धनलाभ अल्प सर्वदा अपुरा । वैरापायी मिळेना उदरा। म्हणे गुरुदेवा कृष्णा आसरा । जगी मज दुसरा नसेचि  ।। २२ ।। संचित मन परी रात्रौ भजन । न राहे कदा केल्याविण । एकदा  प्रसंग आला दारूण । खावया अन्न नसे घरी  ।। २३ ।। पदरी पैसा न घरी अन्न । दिवस दोन घडले अनशन । शून्य ह्रदय तो करिता भ्रमण । तरुतळी जाऊनि बैसला  ।। २४ ।। मार्गाक्रमणे जाणवला शीण । देहमना आले अशक्तपण । अशनावीण न करवे जलपान । अति कंठशोषणव्यथा करी  ।। २५ ।। श्रीगुरुराया जगत्स्वामिया । दुःख हे आपुलिया परकीया । सज्जनदुर्जना मित्रा वैरिया । दावई न दयासागरा  ।। २६ ।। सरले असेल दैवीचे अन्न । तरी तात्कालिक द्यावे मरण । व्यथा भुकेची असह्य दारूण । येवो भागा न जीवाच्या  ।। २७ ।। विचारनिमग्न असता ग्लानी । आली भक्तास बैसलिये स्थानी । आधी आहार मग जन्मा ये प्राणी । ऐसा ध्वनी कानी पडे  ।। २८ ।। बोलिला परी न दिसे बोलता । सरली सरलीरे म्हणे कष्टता । डोळे उघडून पाहे आता । बोध विधिलिखिता न लावी  ।। २९ ।। किंचित् ओसरता मूर्च्छना । पाहे उघडूनिया लोचना । म्हणे बोलिला तो कां दिसेना । भास तरी ना असे हा  ।। ३० ।। शोधक दृष्टीने सभोवार । पाहू लागला गुरूकिंकर । दिसले नाहीं नारी वा नर । दुर्दैवी पामर मी म्हणे  ।। ३१ ।। समीप कागदाचा कपटा । उचलूनि पाहे अवचित दिसता । दहा रुपये नृपमोल मुद्रांकिता । आश्चर्य आढळता वाटले  ।। ३२ ।। मनी म्हणे हा कोणाचा पडिला । किंवा श्रीगुरूराये धाडिला । बैसोनि येथ पहावी लीला । अति गोंधळला विचारे  ।। ३३ ।। विसरले असतील कोणी नरनारी । वाटेल तयास दुःख भारी । शोधीत येता मागतकरी । देऊ तत्करी अविलंबे  ।। ३४ ।। आले कोणी न कोणी विचारी । वाट पाहिली घटिका चारी । वाटले आपण न धनापहारी । जाऊ घरी सुखेचि  ।। ३५ ।। दयेने द्रवला ज्ञानशिरोमणी । वैराग्यकुटीरस्थ विश्वधनी । आमुचा गुरा निजभक्ताभिमानी । सुखे तो स्मरूनि आसावे  ।। ३६ ।। सत्याचा वाली योगक्षेम । चालवितो हा अनादि नियम । करीत असता परंतु स्वकर्म । सत्यचि च वाम होय तया  ।। ३७ ।। तयाने पुढती सुदीर्घकाळ । नियम चालविला न पडता खळ । अन्नभक्षण वा प्राशन जळ । गुरूस सकळ अपीं मने  ।। ३८ ।। स्वगृही अथवा आणिके भुवनी । स्वजन आप्त या सुह्रदजनी । मंगलामंगल प्रसंग भोजनी । विस्मरण मनी न पडेचि  ।। ३९ ।। खातो पितो मी जे जे काही । अर्पण तुम्हास असो सर्वही । वेगळे काय त्वन्निमतिंमही । भोक्ता भोजनही तुम्हीच  ।। ४० ।। प्रसंगे अभ्यासे तुमच्या आठव । होसे सहज लाभ अपूर्व । फुकाचा नियम लाखाची ठेव। नरजन्म वैभव गुरुस्मृति  ।। ४१ ।। ध्यानस्मरणाची मिळे जोड । ध्यानेचि हो मानवता गोड । निमोल ठेवा लुटिता उदंड । शेवट गोड करील  ।। ४२ ।। देहास केव्हा केव्हा व्याधी । गाठिता विमनस्क होय बुध्दी । औषधसेवनी गुरूस आधी । कटबम्बादि अर्पीतसे  ।। ४३ ।। स्त्राr त्याची म्हणे गोड चांगले । खमंग गुरुस पाहिजे अर्पिले । हे काय अनंत दुर्वासे भरले । कृष्णार्पण झाले म्हणतसा  ।। ४४ ।। बाईलेस तदा म्हणेन हांसोन । भागीदार तो पहिल्यापासोन । आवडले ओखद तया लागून । व्याधी म्हणून आली हे  ।। ४५ ।। औषध ते भागीरथी तोय । वैद्यनारायण सद्गुरुराय । कांचपात्रीचे उदक न होय । पीयुषपेय व्याधीहर  ।। ४६ ।। खातो पितो मी जे षडरस । दाता तयाचा गुरु परमपुरुष । असो सुधा वा कालकूट विष । आधी तयास मग आम्हा  ।। ४७ ।। प्राण जाईल तै राहील नियम । तोवरी देवा न घडो विषम । चालविला दीर्घकाळ क्रम । वारावा विराम विघातक  ।। ४८ ।। यापुढे काल कष्ट ज्ञेय । येणार एक जे मरणसमय । घालितील मुखी पाणी-पय । अर्पण होय न ते तुम्हा  ।। ४९ ।। सुदीर्घकाळ अभ्यासिले । अंती दुर्मिळ तेचि जाहले । पदस्मरण यासाठी याचिले । पाहिजे दिधले गुरुराया  ।। ५० ।। प्राणात्ययेपि नलगे याचना । परी ते इतरत्र की वल्गना । पायासाशी तुमच्या श्रीकृष्ण । दिसला दोष न मागता  ।। ५१ ।। अंतकाळ लाभ अनायास । मागता लाज न धरी मानस । म्हणे जन्म दिला ते जननीस, । स्वभावे सदोष न याचना  ।। ५२ ।। बाधी न मरणयातनापदा । लक्षकोटीत दिसे एखादा । दैववान् कोणी मिळवी राजपदा । तपसंपदासंपन्न  ।। ५३ ।। तद्वत मरणीही सावधानता । तनु त्रिदोषबाधा विरहिता । स्मरण ये ऐसो असता अनुकूलता । आमुच्या दुरिता मिळे कांहे  ।। ५४ ।। अंतीचे त्रिदोष आंगुतक । लोळविती भूमी करूनि रंक । होतील वेदना प्राणांतिक । स्वनियमबाधक निश्चये  ।। ५५ ।। इंद्रियांसह देह असता सुस्थिती । भावी तर्क का दाखवी भिती । कदाचित्  वेदनारहित अंती । राहील स्मृती गुरुचि  ।। ५६ ।। चिंतावे ते सदैव चांगले । शुभार्था मन पाहिजे रंगले । मंगलाचे फल अमंगळे । कदां न लाभले सत्य है  ।। ५७ ।। देवचि होईन म्हणती निश्चये । अंगे देव ते जाहले स्वये । आमुच्य मना परी ते नये । सेवू उपाये गुरुपद  ।। ५८ ।। सेव्य सेवकता प्रेममाधुरी । त्रिखंड धुंडिता न मिळे दुसरी । श्रीगुरुदास्याची न पवे सरी । आजन्मवरी सुख आम्हां  ।। ५९ ।। यापरी निश्चयाचा निधडा । गुरुरायाचा भक्त साबडा । मस्तकव्याधीस्तव झाला वेडा । विसरला धडा नित्याचा  ।। ६० ।। व्याकुळ करिती असह्य वेदना । पाचारिले वैद्य नारायणा । औषध सेवनोत्तर भक्षणा  ।।  देती स्वाद्वन्न अशनार्थ  ।। ६१ ।। प्रायश्चित प्रायोपवेशन । न दिसे उपाय दुजा यावीण । अन्याय घडला अक्षम्य पूर्ण । ठेवावा  प्राण कासया  ।। ६४ ।। अन्न वर्जिले झाला उदास । अंतरी श्रीगुरूपदाचा ध्यास । दोन तीन दिवस लोटले यास । श्रीगुरूरायास आली दया  ।। ६५ ।। उपोषणकाळी कैशी नीज । गुरुरायाचे स्मरण अव्याज । वैकृत्यदेही विचार मनसिज । भ्रमविती सहज चोहीकडे  ।। ६६ ।। अकल्पित उद्भवली कल्पना । जांभई आली असे आपणा । पसरिता तयासाठी वदना । अतर्क्य घटना घडली ते  ।। ६७ ।। गुरूनी तोंडी घातली उडी । उदारामाजी मारिती बुडी । विसरलास तू परि मी न सोडी । तुझी हे कुडी ममाश्रम  ।। ६८ ।। मनास लागली का हुरहूर । व्याधीने तुजला केले आतुर । स्मरण करिता मी असेका दूर । कळेना अंतर का मज  ।। ६९ ।। शहाणा म्हणावे अथवा खुळा । उपवास देहा आणिली अवकळा । एकदा पाही उघडूनी डोळा । होई मोकळा मायेतूनी  ।। ७० ।। मेघगंभीर ऐकुनिया वाणी । भक्ते पाहिले नयन उघडूनि । गुरुतनुसम निजदेह पाहुनी  ।।  अत्यंत मनी विस्मित  ।। ७१ ।। देहमन माझे अंतर्बाह्य । मी नाही मज दिसे गुरुराय । का मना लावूनि घ्यावी हाय । दावी एकमय देव तो  ।। ७२ ।। निराशने निघून गेली व्याधी । सांपडली श्रीगुरुदर्शन संधी । विस्मरणे नाही केलो अपराधी । तो करूणानिधी सांगे स्वये  ।। ७३ ।। इच्छिशील तू तेचि होशील । अविचल नियत मनि हे धरिशील । अबोधपूर्ण भव तरशील । सद्भावशील सुखे रहा  ।। ७४ ।। मौने ठायीच निर्मिली स्फूर्ती । सद्गुरुकृपा सेवक संपत्ती । असो कशीही प्राप्त परिस्थिती । संतोषवृत्ती भंगेना  ।। ७५ ।। अनंतजन्म पुण्याची नवलाई । सांपडली आम्हां सद्गुरुमाई । आलस्य निद्रा भजन कुचराई । विघातक होई त्यजावे ते  ।। ७६ ।। नर एक होणे विद्यासुसंस्कृत । नित्य खचर्माचार निरत । शिक्षकोद्यमे चालवी चरितार्थ । भार्यासुतयुत काल क्रमी  ।। ७७ ।। चालिले सुखमय नित्यजीवन । अनायासाचे आयुष्यदिन । पुर्वजित तया नरजन्मसाधन । साधाया स्पूरण देतसे  ।। ७८ ।। केवळ उदरभरणाचीच खटपट । करिता आयुष्य चालिले फुकट । बाल्यदशा गेली अज्ञानासकट । तारुण्य भेट दीधली  ।। ७९ ।। उगवला दिवस मावळे नित्य । आयुष्य नाशी मी संसृतिभृत्य । हेचि इतिकर्तव्यता कृत्य । मन असंतुष्ट कां मग  ।। ८० ।। वैशिष्टय नरजन्माचे बुध्दी । विचाराधिक्य साधनशुध्दी । मरणसांन्निध्य आयुष्यवृध्दी । जाणूनि साधी न स्वहित  ।। ८१ ।। जन्माआधीचे सारे अगम्य । तयाचे मरणोत्तर साधर्म्य । दोहींकडे तिमिरावृत्त साम्य । अतर्क्य काम्य न कळे मज  ।। ८२ ।। पूर्वीचे थोर पंडीत संत । विवरिते झाले विचारवंत । अविलंबिता तयांचा पंथ । सुलभ दुःखांत साधेल  ।। ८३ ।। आहे कोण तरी विश्वनियंता । समजले तत्व प्राचीन धीमंता । साधने तयांची अनुष्ठिता । संतोष हातां येईल  ।। ८४ ।। लाभावे अखंड समाधान । एतदर्थ यमनियमादि साधन । असता काही मी आचरीन । मनस्थिरीकरण व्हावया  ।। ८५ ।। नर तो उपायसाधना भटके । देहमनस्थैर्य क्षणैक न टिके । जग त्या वाटू लागले लटिके । सुखे ऐहिके न रिझे मन  ।। ८६ ।। कोणी म्हणती घ्या हरिनामसुधा । ध्यान पक्वान्ने शमवावी क्षुधा । भवव्याधिशमन घ्या भजनौषधा । हरील बाधा नित्याची  ।। ८७ ।। स्वधर्माचार आधारस्तंभ । अशिथिलता बळे तयाचा आरंभ । करिता साधन सुतरां सुलभ । मुग्धता क्षोभ नुरेचि  ।। ८८ ।। अखिल विचारा सन्मार्गदर्शक । शोधणे पडले समर्थ देशिक । सर्वेश्वर होवो सहाय्यक । जगच्चालक परमात्मा  ।। ८९ ।। राहणे निक्रिय अशक्यप्राय । शोधिल्याविना निज तरणोपाय । संसृतिसुख इतिकर्तव्य न होय । लागली हाय मनासी  ।। ९० ।। कोणी तयासी सांगती वृत्त । कुंभार गल्लीत अवतरला दत्त । नरदेहधारी सज्जनहितार्थ । प्रसिध्द सुश्रुत सर्वत्र हे  ।। ९१ ।। ऐकता अधीर झाला तो नर । कार्यहित पोषक शोधू सत्वर । मार्गलाभ मज सत्यशमसुकर । मनस्ताप दूर होईल  ।। ९२ ।। औत्सुक्य शिगेस पोचतां अतिशय । अतिदूर न सप्राप्तव्य समय । दर्शना जातां बदले गुरुराय । अशक्यप्राय काय तुज  ।। ९३ ।। स्वकर्मानुष्ठान यथासांग । फलत्यागपूर्वक करा अव्यंग । स्थल शुध्दीचे पहा पूर्वांग । इच्छिले अभंग मिळेल ।। ९४ ।। स्नानसंध्यार्चन कर्तव्य प्रथम । अपेक्षित पुढती मनसंयम । अभ्यासावा लागे उपशम । साथा हो नियम निश्चये  ।। ९५ ।। चमत्कारला ऐकलां तो नरर । म्हणे हा तरी दिसतो परमेश्वर । मूर्तस्वरुप मनुज देहचर । मन्मनोविकार जाणता  ।। ९६ ।। आलो दुःखसंकट निवारणा । नाही द्रव्यार्जन प्रेरणा । जाणिले मदागमन कारणा । सविस्तर कथनापूर्वीच  ।। ९७ ।। भिषग्वर बघता रूजार्तवदन । जाणे संपूर्ण व्याधिनिदान । तैसेचि अखिल ह्रदयस्थ कृष्ण । कार्यनियोजन करीतसे  ।। ९८ ।। शमली सुदीर्घ काळजी तळमळ । दर्शनमात्रेचि विचार दुर्बळ । मिळेल इष्ट ते सुलभ सकळ । सदिच्छे उकलेल वांच्छित  ।। ९९ ।। राहावे यांचेचि आज्ञांकित । पाळावा अवितर्कीत । अभेदपणा गुरुशिष्य दोहोंत । सेवा बळकट करील  ।। १०० ।। प्रेम ते वर्धमान आवडी । प्रेमवेड देह विसर पाडी । सेवा प्रवृत्तकर प्रेम जोडी । जडले न सोडी सप्रेम  ।। १०१ ।। पाहता प्रथमचि वदनशशी । हरपली संशय विचारनिशी । वेडा जाहलो होतो जे विशी । आपणापाशी दाविले ते  ।। १०२ ।। सुदीर्घ आयुः प्रवासमार्गी । श्रीगुरप्रताप ह्रदयभंग जगी । जाणूनि मनेंचि सेवानुरागी । संतोषभागी मी म्हणे  ।। १०३ ।। अकस्मात् घडून येती घटना । विचारें बघतां त्या देशिक सूचना । अंगीकृत कार्या येतां उणेपणा । जयश्री सोपाना तुल्य ते  ।। १०४ ।। करूं नये मात्र धैर्य तत्याग । सुदीर्घ प्रयत्न यशाचा मार्ग । इष्ट हातां ये स्वयें अभंग । कल्पिले लाभे मग परिपूर्ण  ।। १०५ ।। अतिवैषम्य वा विफलीकरण । हे तरी विश्वास परीक्षण । मध्यें वैताग अपरिणतलक्षण । ऐशिया गुरुदर्शन दुर्लभ  ।। १०६ ।। उद्भवतां अप्रिय प्रसंग विशेष । कळे गुरुपद विश्वास विमर्श । विलोभन परीक्षी श्रध्दा सत्यांश । व्याधी स्थैर्यास कस लावी  ।। १०७ ।। नाही कांहीचं तिरस्करणीय । दिसेना वस्तु अनादरणीय । पाहिजे दीर्घ विचार समन्वय । दावी गुरुराय स्वाचारें  ।। १०८ ।। आचरिले परंतु राहिले मूक । न झालें होऊनि मार्गदर्शक । समजूनि घेती मर्मज्ञ सेवक । जिही जवळीक साधिली  ।। १०९ ।। मी तरी येथ आलों नवखा । अनुभविले नाही सान्निध्यसुखा । सेवेस पुढें न हो पारखा । मज देईल कां श्रीगुरु  ।। ११० ।। आवश्यक समाधान भूमिका । स्फुरण पावली बघतां गुरुमुखा । कल्पना सुशांति समत्वोत्पादका । शमवी दुःखा कारण जें  ।। १११ ।। आत्मशांतीची सुचिर प्राप्ती । चित्तैकाग्रता यास आवश्यक ती । दावाया मार्गदर्शक श्रीगुरुमुर्ती । समर्थ होती प्रत्यक्ष  ।। ११२ ।। श्रीगुरुरायाची अद्भुतकरणी । सामर्थ्य त्यांचे नेणता अज्ञानी । प्रवेशूनि स्वशिष्यांत करणीं । अवगुण निरसूनि टाकिती  ।। ११३ ।। श्रीगुरुसेवेस अपथ्य स्वार्थ । संसृतिविचार वासनावृत । मोक्षापेक्षांहि नाणी मनांत । याचना वितुष्ट करी मना  ।। ११४ ।। होणार होतें हे दृढ भावना । चांचल्यें गांजावे कां मना । गुरुपदसेवेस उणेपणा । आणी विचारणा हीन ते  ।। ११५ ।। दर्शनमात्रेंचि होय संतोष । गावें नाचावें वाटे सहर्ष प्रेमोद्रेकें । विस्मृती देहास । पाडी निशेष न वर्णवे  ।। ११६ ।। स्वानुभवेंचि ते कळे गोडी । बोलतां बोली पडे तोकडी । सुखाची सर्वां वरिष्ठ हे घडी । सांपडली सोडी मी कदां  ।। ११७ ।। ऐसा दीर्घकाळाचा कष्टी । दर्शनमात्रेंचि पावला तुष्टी । बोलतां बोलतां उघडिली दृष्टी । पुरविली इष्टी परिपूर्ण  ।। ११८ ।। कर्तव्य कुटुंबभरण भर । साधावें लागे निरंतर । त्यास्तव करणे पडतां स्थलांतर । वियोग किंकर सोशी तो  ।। ११९ ।। सांपडता संधी न दवडी वाया । येऊनि लागे श्रीकृष्णपाया । स्वयें तो देई आत्मपरिचया । कथा मोहमया कथिली ती  ।। १२० ।। चरित्रें ऐसी सांपडती सहज । पठणें जयांच्या परिपूर्ण काज । होणार निसंशय हे निजगुज । सांगे गुरुराज कां न म्हणो  ।। १२१।.जयास जे कां पाडिलें कारण । दर्शनमात्रेंचि जाहलें निरसन । एकसमयावच्छेदेंकरून । येती अनंत जन वंदना  ।। १२२ ।। बोलणें शब्द एक वा दोन । जयाची तयास पटविती खूण । कांही कांही विशद करून । सांगती सेवकजन कित्येक  ।। १२३ ।। घडत गेलें ते नित्याचरित । आकलन झाले तितुकें संकलित । वदवितां तेणेंचि झालें विदित । कवणाचे येथ कांही नसे  ।। १२४ ।। नी मालाचा कोषाधिकारी । आवडें तितुकेचि घालील पदरी । पठण करावे साधक चतुरीं । उत्तरचरितगिरी उत्तुंग  ।। १२५ ।। इति श्रीकृष्णलीलामृत । अध्याय एकविसावा उत्तरचरित । भाविक पठणश्रवण करोत । भद्रगिरिनाथ वदविता  ।। १२६ ।।  
।।  श्रीकृष्णार्पणमस्तु ।। 